Ple de les Corts Valencianes celebrat el dia 29 de març de 2001. Comença la sessió a les 10 hores i 9 minuts. Presideix la Molt Excel·lent Senyora Marcela Miró Pérez. Sessió plenària número 40. Segona i darrera reunió.

Compareixença del president del Consell, senyor Eduardo Zaplana Hernández-Soro, per a respondre a les preguntes d'interés general per a la Comunitat Valenciana, formulades pels grups parlamentaris

La senyora presidenta:

Es reprén la sessió.

Molt honorable president, honorables consellers, il·lustres diputades i diputats, bon dia.

El punt que correspon a este matí és la compareixença del president del Consell per a respondre les preguntes d'interés general per a la Comunitat Valenciana formulades pels grups parlamentaris.

Té la paraula l'il·lustre síndic del Grup Parlamentari Popular, senyor Font de Mora.

El senyor Font de Mora Turón:

La senyora presidenta:

Moltes gràcies, senyor Font de Mora.

Té la paraula el molt honorable senyor president.

El senyor president del Consell:

Pero el Partido Socialista Obrero Español quiere decir ni sí, ni no, ni todo lo contrario. Quiere mantener posiciones de ambigüedad y quería trasladar la imagen y la impresión de que era el Partido Popular o el Gobierno el que tenía un exclusivo interés en este tema. Convergència i Unió, Coalición Canaria, la inmensa mayoría del Congreso de los Diputados han respaldado el Plan hidrológico nacional.

La senyora presidenta:

Senyor president.

El senyor president del Consell:

Señorías. Señora presidenta. (Aplaudiments des d'un sector de la Cambra)

La senyora presidenta:

Moltes gràcies, senyor president.

Té la paraula l'il·lustre síndic del Grup Parlamentari Socialista­Progressistes per a fer la pregunta d'interés general.

El senyor Puig i Ferrer:

Moltes gràcies, senyora presidenta. Senyores i senyors diputats.

Senyor president, quines accions va a dur a terme el Govern Valencià per a reduir la llista d'espera sanitària?

Moltes gràcies.

La senyora presidenta:

Moltes gràcies, senyor Puig.

Té la paraula el senyor president.

El senyor president del Consell:

Señor Puig. Continuar con las políticas que están dando un resultado de gran eficacia, que ha conseguido que desde el año 1995 hasta ahora rebajemos las listas de espera quirúrgica en un 77,8 %. (Aplaudiments des d'un sector de la Cambra)

La senyora presidenta:

Moltes gràcies, senyor president.

Té la paraula el senyor Puig.

El senyor Puig i Ferrer:

Moltes gràcies, presidenta.

Senyor president, jo crec que els somriures dels seus diputats deuen estar motivats fonamentalment perquè ells mai han estat en una llista d'espera.

En juny de l'any passat, en esta mateixa Cambra, el meu company Antonio Moreno li va proposar un acord pel tema de les llistes d'espera d'una manera clara i eficient. (So del telèfon mòbil del senyor diputat, que el desconnecta). Perdó. (Remors. Rialles) Tranquil, Maluenda, tranquil.

En qualsevol cas, nosaltres ja vam ofertar en aquell moment una possibilitat d'acord en un tema que per a nosaltres sí que és fonamental, per a nosaltres és bàsic, i li vam ofertar que hi hagués una comissió d'experts per a tractar la qüestió. Li vam ofertar també en el debat de política general, que hi hagués una comissió de seguiment, des del parlament, per tal d'intentar posar ordre a una crisi permanent que estem vivint amb les llistes d'espera.

Davant d'això, vosté, amb la prepotència que caracteritza el seu govern, no ha fet ni cas. Ara estem veent que la ministra si que entén la qüestió de la comissió d'experts i molt tard pareix que ho va a fer. I el Parlament de Catalunya ho ha aprovat també, una comissió per tal de millorar tot el que és la gestió de les llistes d'espera, que és un problema, com bé saben, que abraça tot l'estat, per suposat.

El que és evident és que el Partit Popular en Catalunya va votar a favor i ací no és possible, perquè ací no és possible arribar a cap acord amb vostés, perquè sempre estan amb una actitud clara d'oposició a l'oposició.

La resposta, de totes maneres, del seu govern a les llistes d'espera, malgrat la seua autosatisfacció, ha segut lamentable. La seua resposta és simplement la de sempre, la propaganda. M'agradaria que la satisfacció que demostren, l'alegria que demostren algunes diputades, li la feren arribar directament a persones com les que estan malaltes a l'Hospital de Sant Joan d'Alacant, que tarden vuit mesos per tal de realitzar les proves de medicina nuclear. O seria molt bo que li ho contaren a aquell pacient, que tinc ací a més la documentació, en la qual, per a fer-li un diagnòstic rep la següent carta, en la qual el servei de trauma de La Fe li diu: "Dada la fecha de inclusión en la lista de espera y el carácter de urgencia no absoluta de las lesiones, tardará varios años en poder ser intervenido". Varios años.

Vosté estarà molt satisfet de la sanitat valenciana, molt satisfet, però mentres està vosté ací dient que tot és magnífic, milers de pacients en llistes d'espera, seguixen sense ser atesos. I li puc donar exemples en trauma, en dermatologia, en oftalmologia. En oftalmologia, per exemple, set mesos. I este mateix mes hem rebut una queixa, que vosté també té damunt de la taula, com moltes més de les que tinc jo, una queixa que fa referència a l'Hospital Clínic. I saben el que diu? Que un senyor que va a l'Hospital Clínic, dins del mateix hospital, per a passar d'una part d'atenció a una part de després d'operació, li han donat ja una data, i li han donat la data: el 9 de gener del 2002. Evidentment, este és un cas preferent.

El que jo li vull dir és que la reacció que té este Govern enfront d'esta qüestió no és en absolut la que pertoca. El cas més greu, és el que ha passat i ha eixit a la llum pública denunciat pels sindicats el passat cap de setmana: 500 malalts de l'Hospital General de València porten mesos esperant saber si tenen o no tenen càncer.

Jo no sé si a vosté això li afecta o no, no sé si els pareix graciós, però és molt dur 500 famílies esperant saber quin va a ser el resultat d'una biòpsia que no se fa. És terrible, i per tant, no crec que puga fer-se este gran al·legat de situació magnífica de la sanitat valenciana. Perquè a més li he de dir que en quatre mesos, segons diu la Societat Espanyola d'On-cologia, en només quatre mesos se perden el 25 % de possibilitats en cas que siga detectat un tumor. Per tant, poques bromes amb la sanitat, senyor Zaplana, poques bromes.

És necessari ja un cop de timó en la sanitat valenciana. Han passat ja un fum de consellers, i cada un pitjor que l'anterior. Acabem ja esta qüestió, fem de veritat una anàlisi seriosa del que està passant i busquem una solució per a la sanitat valenciana.

Perquè si no, el que ens trobem és que el balanç de la seua gestió sí que és ben clar. Mire, l'Institut Laurence Klain diu.

La senyora presidenta:

Senyor Puig, vaja finalitzant.

El senyor Puig i Ferrer:

Sí, senyora.

L'Institut Laurence Klain diu claríssimament que la Comunitat Valenciana està entre les darreres en assistència sanitària, en sistema de salut sanitari. És necessari un colp de timó, i li dic una cosa, amb propaganda no se cura, se cura amb inversions, se cura ajudant els professionals a fer una bona disposició del seu treball.

I li vaig a dir, vosté ha de definir.

La senyora presidenta:

Senyor Puig, acabe.

El senyor Puig i Ferrer:

. clarament la seua situació: o està a favor de la salut pública valenciana o està només ajudant que cresquen d'una manera important la sanitat privada i les assegurances. (Aplaudiments des d'un sector de la Cambra)

La senyora presidenta:

Senyor Puig, moltes gràcies.

Té la paraula el molt honorable senyor president.

El senyor president del Consell:

Y ahora se acuerda usted, y ahora viene usted a decir aquí que la sanidad pública está mal. Puede ser que todavía tenga alguna deficiencia, pocas, porque tiene un excelente equipo de profesionales y muchos más medios de los que tenía. Pero, desde luego, señoría, cuando estaba mal, cuando tenía su imagen por los suelos, cuando había una desmotivación absoluta es cuando su señoría tenía responsabilidades de gobierno. (Aplaudiments des d'un sector de la Cambra)

La senyora presidenta:

Moltes gràcies, senyor president.

Té la paraula, per a formular la pregunta, l'il·lustre síndic del Grup Parlamentari Esquerra Unida.

El senyor Ribó i Canut:

La senyora presidenta:

Moltes gràcies, senyor Ribó.

Té la paraula el molt honorable senyor president.

El senyor president del Consell:

La senyora presidenta:

Silenci, per favor.

El senyor president del Consell:

En cualquier caso, sepa su señoría que por motivos obvios la conseguiremos infinitamente antes que si siguiera gobernando el Partido Socialista. (Aplaudiments des d'un sector de la Cambra)

La senyora presidenta:

Moltes gràcies, senyor president.

Té la paraula el senyor Ribó.

El senyor Ribó i Canut:

La senyora presidenta:

Senyor Ribó, vaja finalitzant.

El senyor Ribó i Canut:

La senyora presidenta:

Senyor Ribó, acabe.

El senyor Ribó i Canut:

La senyora presidenta:

Moltes gràcies, senyor Ribó.

Té la paraula el molt honorable senyor president.

El senyor president del Consell:

La senyora presidenta:

Silenci, per favor.

El senyor president del Consell:

La senyora presidenta:

El senyor president del Consell:

La senyora presidenta:

Silenci, per favor.

El senyor president del Consell:

Pero, además, su señoría debe de saber una cosa, y debe de quedar clara. Vamos a tomar y hemos tomado todas las medidas necesarias para sanear globalmente la cuenca del Segura, todas, absolutamente todas, pero el déficit del Segura es un déficit estructural, y lo sabe su señoría. Y si no viene agua no habrá una solución definitiva. Y el agua, señoría, solamente puede venir del Ebro. ¿Cómo sanea usted algo sin agua? Usted podrá tomar todas las medidas que quiera, y eso paliará y eso ayudará, pero si no viene agua no se arregla definitivamente un problema estructural. Y el agua tiene que venir del Ebro. Y en estos momentos hay un gobierno que se ha comprometido a traer agua del Ebro y usted se opone a ese compromiso. Quienes no quieren que se sanee el Segura por ese motivo son ustedes, los que se opone al Plan hidrológico nacional. (Aplaudiments des d'un sector de la Cambra. Una veu: "¡Muy bien, muy bien! ")

La senyora presidenta:

Moltes gràcies, senyor president.

Senyories, se suspén la sessió per quinze minuts.

(Se suspén la sessió a les 10 hores i 40 minuts)

(Es reprén la sessió a les 11 hores)

(Ocupa la presidència el vicepresident primer, senyor José Cholbi Diego)

Presa en consideració de la Proposició no de llei sobre fixació del preu del gas­oil per als pescadors per davall de les 40 PTA el litre, presentada pel GP Esquerra Unida del País Valencià (RE número 16. 420, BOCV número 70)

El senyor vicepresident primer:

Senyories, reprenem la sessió.

Presa en consideració de la Proposició no de llei sobre fixació del preu de gasoil per als pescadors per davall de les 40 pessetes el litre, presentada pel Grup Parlamentari d'Esquerra Unida del País Valencià.

Per a la seua presentació i defensa, té la paraula la il·lustre diputada Àngela Llinares. (Pausa) Senyora diputada, quan vosté vulga, té la paraula.

La senyora Llinares i Llorca:

Moltes gràcies, senyor president.

Senyor president. Senyories.

La Comunitat Valenciana té molts quilòmetres de costa, però eixos quilòmetres de costa no fan que es preocupen dels problemes dels pescadors. La costa pareix ser que ací, a la Comunitat Valenciana, només serveix per a fer apartaments, només serveix en vistes al turisme. Nosaltres tenim una conselleria, i jo ho he dit més d'una volta ací, que és Conselleria d'Agricultura, d'Alimentació, però jo la tercer comesa de la conselleria li ho lleve perquè pense que no és conselleria de pesca; d'alimentació i d'agricultura, no ho sé, perquè jo en això no intervinc, però el que és de pesca tanmateix no.

Però nosaltres tenim molts pescadors i nosaltres tenim una gran font de riquesa en la mar. Una gran font de riquesa, ara que açò s'estila tant, alimentària amb una alimentació que és molt nutritiva, molt saludable i molt dietètica. I això està a la mar. A banda d'això, nosaltres tenim molts pescadors que treballen en la mar, moltes persones (so per interferències d'un mòbil) que treballen a la mar i que tenen molts problemes.

El primer problema que tenen els pescadors en la seua faena és el lloc on treballen, el cor de la mar, que diuen en el meu poble, que és un lloc que té més dificultats eixe treball que qualsevol altre treball. La segona dificultat que tenen els pescadors és la nefasta política internacional que sol tindre el govern general, eixes polítiques d'aliances que no sé quins pactes fa amb les nacions del nostre entorn, però que mai és prioritari els interessos de la pesca i dels pescadors. I el tercer problema que es té és el problema del petroli, eixes pujades i baixades del petroli que fan que el gasoil que gasten les barques s'encarisca molt i, en fi, no siga rendible anar a pescar.

D'estos tres problemes hui ací nosaltres només en duem un i és el que es refereix al preu del petroli, a les conseqüències que té sobre els pescadors i sobre l'activitat d'anar a pescar allò del preu del petroli. Són unes propostes les que nosaltres anem a fer ací per a intentar pal·liar les destrosses que fan l'augment continuat del preu del petroli sobre l'activitat de la pesca.

El dia 13 de setembre de l'any passat van vindre ací a València a manifestar-se davant la Generalitat pescadors de tots els punts del País Valencià, des de Salses fins a Guardamar, que diu la cançó. El motiu d'esta manifestació era el preu que aleshores tenia el petroli, que era de 60 pessetes/litre. no aplegava a 60, per a què el senyor diputat no vinga i puntualitze, no aplegava a 60, però quasi de 60 pessetes/litre. Amb eixe preu a cap li és rendible anar a pescar, amb eixe preu no quedava més remei que amarrar les barques i dedicar-se a una altra activitat.

Arreplegant el sentir de les diferents confraries, nosaltres vam presentar una sèrie de mesures el 3 de setembre, o siga que han passat tres, quatre, set mesos han passat. El 3 de setembre. Ací, a les Corts Valencianes, les coses van poc a poquet. I, aleshores, nosaltres vam presentar una sèrie de mesures, que ens ho van dir les diferents confraries, a fi de pal·liar una miqueta el problema del preu del petroli.

Esta és la nostra proposició no de llei, que vaig a explicar ací a continuació. El primer punt és el que refereix, concretament, al preu del gasoil. El preu del gasoil nosaltres posem que havia de fixar-se en 40 pessetes per litre. Accepte l'esmena que siguen 45 pessetes per litre, l'accepte. Ja sabem que en estos moments. és un moment dolç per açò de la gasolina i del gasoil, que el petroli ha anat baixant. I, a banda, també sabem, tota la gent que estem relacionades amb les coses de la mar, també sabem que la conselleria en aquells moment va reduir la fiscalitat del petroli. I en estos moments el petroli està com a 42 pessetes/litre, una cosa d'eixes. Però també sabem, que ho diuen tots els periòdics, que l'Opep ja ha anunciat a bombo y platillo que ràpidament va a reduir la producció de barrils de petroli, perquè això què vol dir que la gasolina i el gasoil estiga tan barat i ells guanyen tan poquets diners? I, aleshores, es veu, en el termini de dos o tres mesos, una nova pujada del petroli.

Aleshores, este primer punt de la nostra proposició no de llei està en què s'arbitre una manera de què els preus del petroli que haja de pagar el pescador siguen uns preus que li permeten que l'anar a la mar siguen rendibles. Si no és prou amb la fiscalitat, anem a fer una subvenció, però arbitrem la manera de què el preu no depenga de què els senyors de Kuwait pugen o baixen el preu del petroli. Del contrari no ens és rendible anar a alta mar a pescar, però tampoc ens serà rendible anar al Mediterrani a pescar. I una de les nostres fons de riquesa i una de les nostres maneres que tradicionalment ens guanyem la vida desapareixerà. Eixe és el primer punt.

El segon punt és el de les taxes; jo havia posat l'impost, però algú m'ha dit que no, que són taxes. Anem a vore. Els pescadors paguen per tot, per tot, jo no ho sé, entre allí i on respiren els diuen "a pagar", per tot paguen i per diferents conceptes. Una de les taxes és el que es diu el G4. El G4 és la taxa que paguen els pescadors a obres de port, i d'eixa manera se mantenen els ports, a obres de port sobre el total de peix descarregat de la barca i els cobren el 0,2%, del munt total que els pescadors quan apleguen al moll descarreguen de la barca automàticament han de pagar el 0,2%. Escolte, no està bé això. Caldrà vore de quina manera eixa taxa, si ja se'ls ha cobrat, se'ls torna o bé no se'ls cobra, però caldrà arbitrar-lo.

Perquè la següent taxa, que és el següent punt de la proposició no de llei, es refereix a les taxes d'ubicació. És que paguen per tot! És que hi ha una gasolinera? Paguen per la gasolinera i paguen un impost per eixa gasolinera més una pesseta per litre de gasolina o gasoil o el que siga venut. Això són molts diners. La llotja paguen el 2 per 1. 000 de tot el que es ven allí. Les casetes de les xarxes -se m'oblidava- les casetes de les xarxes, que és el lloc i tot l'espai on es remenen les xarxes, això per cada barca paguen 60. 000 pessetes. És que paguen per tot! Però que damunt hi ha una altra cosa i és que la llum, l'aigua i totes estes coses resulta que es paga a Obres del Port, no directament a la companyia que du la llum i no directament a la companyia que du l'aigua, sinó que ho paguen a través d'Obres del Port. I Obres del Port no és que cobra el que han gastat sinó el que han gastat i el que es vol cobrar, quant a llum, quant a aigua i quant a tot. Això és una cosa a repensar-nos i això és el compromís que a mi m'agradaria que adquirira la conselleria de coses concretes a fer.

Després hi ha un altre punt, que és allò del paro ecològic. Al paro ecològic d'un mes està el paro ecològic d'un dia a la setmana. Ara bé, este punt de cap manera m'agradaria que es tractara si no fora amb uns estudis previs que diguera quina cosa és més beneficiosa per a la mar i quina cosa és més beneficiosa per als pescadors i amb el consens absolutament de tots els pescadors i de totes les confraries d'aquí del País Valencià, confraria per confraria, com fora, però sempre amb el consens dels pescadors i si no hi ha consens dels pescadors ho deixaríem estar.

I l'últim punt és que totes les empreses que cobren un Iva en la cobrança de l'Iva tenen. ­espere's que ho llija­ tenen el premi, el premi de cobrança de l'Iva. Molt bé. I per què els pescadors no? A les llotges es cobra Iva i eixe Iva qui el recapta és la pròpia llotja de pescadors, qui el recapta són els propis pescadors. I si resulta que qualsevol empresa que existisca en el País Valencià quan cobra l'Iva té el premi de cobrança de l'Iva ¿per què els pescadors no si allí es ven la tira de peix? I cobren l'Iva, cobren l'Iva, sí que el cobren. I si resulta que cobren l'Iva i li recapten l'Iva Hisenda, Hisenda que faça el favor de donar-los el premi que li dóna a tot el món que cobra l'Iva per a donar-li a Hisenda.

Bo, estes són les propostes que Esquerra Unida el 3 de setembre, o siga, que fa set mesos, va recabar de les diferents confraries de pescadors situades davant del Palau de la Generalitat a fi de pal·liar el seu problema. Perquè és que ara pot muntar algú ací i dir: "És que ara està més barat el gasoil". Clar! Ara està més barat. Però la gasolina amb què jo vinc també, i la gasolina amb què jo vinc també. Però això és una cosa esporàdica, això és un punt. Però ja està tot ben anunciadet que tot va anunciar.

Llavors, és que un quan treballe tinga la seguretat que les coses no van a desbordar-se-li de hui per a demà i que els gastos de hui per a demà no van a desbordar-se-li. Això és el que jo propose ací. I tenint en compte que són molts llocs de treballs els que tenim en la pesca i és una font d'alimentació que de moment no està encara contaminada de cap tipus. I segons diuen tots els règims d'alimentació, les proteïnes, el colesterol. , tot a través del peix millora, si és aixina, i si és un aliment que és molt millor que qualsevol aliment, fem el favor de protegir-lo.

Astò és la proposició no de llei que hui fa Esquerra Unida ací davant vostés. I, bé, li demanaria al Partit Popular, ja que els seus vots són sempre determinants, que vote a favor, que és votar a favor dels treballadors del País Valencià i favor de les indústries del País Valencià.

Moltes gràcies.

El senyor vicepresident primer:

Moltes gràcies, senyora Llinares, per la seua intervenció.

El grup que ha presentat esmenes és el Partit Popular. I té la paraula l'il·lustre diputat, senyor Soler. (Pausa) Quan vosté vulga, senyor diputat.

El senyor Soler Garibo:

Gràcies, senyor president.

Senyories.

Senyora Llinares.

Ningú dubta, el meu grup parlamentari per suposat que no, de la seua bona fe, de la seua intenció d'ajudar als pescadors. Jo em crec, efectivament, el que vosté ha dit ací, que es reuneix amb ells, li expliquen els problemes que tenen ­és una de les seues obligacions com a diputada d'esta Cambra­ i que després vosté s'assenta i redacta les proposicions no de llei ­un dret legítim que té com a diputada d'esta Cambra­ i les presenta.

Però si em permet que li faça alguna observació ­o siga, no reprotxes ni consells, la professora és vosté, la professora és vosté­, una observació, vosté hauria de documentar-se una miqueta millor amb alguns servicis tècnics o servicis jurídics, perquè el que vosté demana, per un part, és completament impossible. Vosté demana coses que les prohibix expressament la Unió Europea, les prohibix expressament. Vosté demana coses que els servicis d'intervenció de les conselleries, en el cas que hi haguera una voluntat política d'aplegar a bon port ­i use l'expressió a consciència­, una voluntat política d'aplegar a bon port, no es podria aplegar perquè eixe tipus de coses els interventors no les passarien.

Per tant, deixant ací clar que la seua intenció és bona, que vosté ha treballat, que s'ha reunit amb ells, que ha arreplegat les seues inquietuds, però amb tota humilitat li he dir que vosté ha equivocat el camí, que eixe camí no és el que ha de seguir per a ajudar als pescadors. Perquè si esta Cambra acceptara la proposta que vosté presenta tal qual és, faríem riure. Ens dirien: "Però estos diputats no saben per on van". Eixes coses no poden ser. Si les prohibeix expressament la Unió Europea, si no les passarien els interventors, en esta Cambra no devem aprovar-les.

Vosté ha fet menció també que la proposició no de llei s'ha quedat extemporània. La culpa pense que ni és de vosté ni és meua. S'ha quedat extemporània. La mateixa exposició de motius li lleva sentit a la proposició no de llei. Vosté diu: "L'augment constant dels preus dels carburants està repercutint de manera negativa en molts sectors de la societat, entre ells el sector pesquer, que aquests dies ve realitzant una sèrie d'accions de protesta junt a una vaga a la nostra comunitat, juntament amb la resta del sector en altres zones de l'Estat espanyol".

Això ja no s'ha produït. El preu del gasoil ja no és el que era. En estos moments no hi ha preocupació en el sector, no hi ha vagues, en estos moments el sector, i vosté ho sap, en estos moments està content, està sent rendible. La parada biològica ha sigut. em remet a les hemeroteques, que titulaven: "Captures espectaculars". El preu del gasoil sap vosté que oscil·la hui entre 41 pessetes i cèntims, 41,7 pessetes, fins a 47, segons la infrastructura que té cada confraria o cada armador, si té ell el sortidor propi, si no el té. Podríem parlar, sense por a equivocar-nos, d'una mitjana de 45 pessetes el litre de gasoil. I hi ha unes manifestacions del president de la confraria de Castelló, públiques també, en els mitjans de comunicació dient que amb eixe preu es pot treballar i que es poden guanyar diners. Per tant, esta proposició no de llei a més de les dificultats legals que tindria per a dur-la endavant, s'ha quedat extemporània completament.

Com bé sap vosté, el passat 29 de setembre de 2000, la Federació Nacional de Confraries de Pescadors i els ministeris d'Economia i Hisenda, Treball i Assumptes Socials, Agricultura, Pesca i Alimentació, aplegaren a un acord per adoptar mides tendents a pal·liar els efectes de l'apujada del gasoil, entre els que destaquen els següents:

Una bonificació temporal, de caràcter conjuntural, en les cotitzacions a la Seguretat Social a empresaris i treballadors per compte aliè i per compte propi inclosos en el règim especial de la Seguretat Social dels treballadors de la mar. Mesura inclosa en el Real decret 10/2000, de 6 de octubre, de mesures urgents de recolzament als sectors agrari, pesquer i del transport.

Obertura d'una línia de crèdit per a la realització d'obres de millores mediambientals, infrastructures i equipaments portuaris a un tipus d'interés subvencionat.

Obertura d'una línia de crèdit a un tipus d'interés subvencionat per a garantir la liquiditat de les empreses del sector en relació amb els seus gastos de combustible.

A més, s'assenyala que d'acord amb allò disposat en el Reial decret llei 4/2000, de 23 de juny, de mesures urgents de liberalització en el sector immobiliari i transports, en la línia de foment de la competència se suprimeix en l'àmbit portuari qualsevol obstacle de caràcter formal que puga suposar una restricció de subministrament de productes petrolífers als barcos pesquers, com la previsible i positiva repercussió en els preus del gasoil d'ús pesquer.

Per tant, vosté sap que el gasoil d'us pesquer ja no té cap càrrega impositiva. És a dir, que són els mateixos distribuïdors els qui negocien el preu amb les confraries, amb els pescadors, i té zero pessetes d'impostos. Per tant, d'ahí rebaixar ja, jo ho veig poc menys que impossible.

En allò que vosté es refereix al G-4, molt bé ha dit vosté. ha rectificat en esta trona: vosté va escriure que era un impost, i això ho ha rectificat. Diu que algú li ho ha dit. Si en l'altra intervenció vol dir qui li ho ha dit, ho diu; i si no vol dir-ho, no seré jo el que ho diga. Per tant, és una taxa que ve regulada per la Llei 1/1999, que està aprovada en esta Cambra, la llei de tarifes portuàries, que va tindre un tràmit parlamentaria, que es varen presentar esmenes. I si a mi no em falla la memòria ­si em falla, rectificaré­, el grup al qual vosté pertany no presentà cap esmena concreta que parlara del G-4. Per tant, és una llei que està vigor en la Comunitat Valenciana, molt recent, i que cal aplicar-la i està aplicant-se. I és una llei que no perjudica, ni molt menys, clarament als pescadors.

La llei, en l'article 23, indica que la repercussió de la taxa indicada. indica textualment: "El sujeto pasivo podrá repercutir el importe de la tarifa sobre el primer comprador de la pesca, si lo hay, quedando este obligado a soportar dicha repercusión, lo que se hará constar de manera expresa y separada en la correspondiente factura". Per tant, és molt clara la llei, i este article 23 demostra que sí que ajuda als pescadors i que no tenen el mateix tractament que la resta d'usuaris del port.

A més, l'article 24 diu: "El abono de esta tarifa exime al buque pesquero del abono del resto de las tarifas portuarias por servicios generales por un plazo máximo de un mes, a partir de la fecha de iniciación de las operaciones de descarga o transbordo, pudiendo ampliarse dicho plazo a los períodos de inactividad forzosa, por temporales, vedas costeras o carecencia de licencias referidas a sus actividades habituales, expresa o individualmente acreditadas por certificado de la autoridad competente".

En resum, el G-4 és una taxa per utilitzar un bé públic de forma privativa i privada. És a dir, que això és una cosa a la qual estem subjectes tots els espanyols i tots els valencians, com és normal. I a més, regulat per una llei nostra aprovada per esta Cambra, com li dic, la llei de tarifes portuàries.

Quant al que vosté diu també "cànon d'ubicació de port", crec que escriu vosté textual, cànon d'ubicació de port, com a tal no existeix, no existeix. Però jo, llegint-me la llei, he aplegat a la conclusió que deu ser la tarifa E-2, que està també contemplada en la llei de tarifes portuàries, que és una altra taxa que es paga per l'ocupació també d'un sòl públic amb un benefici privat, però ­perquè mos entenguem­ fora de l'aigua. És a dir, el que vosté deia: les casetes de les xarxes, un espai en el moll que ocupe un sortidor de gasoil. qualsevol ocupació és un sòl públic d'un ús privat. Per tant, ho contempla la llei de tarifes portuàries, i ahí també és una taxa que s'ha de pagar. I ahí tampoc podem fer res, no tindria cap sentit.

Parla vosté també de les parades biològiques. Estic d'acord amb vosté. El que no sé jo és d'on s'ha fet eixa proposta, perquè en les voltes que jo m'he reunit amb els pescadors i tal, en cap cas, en cap moment he sentit que ningú reivindicara eixe dia de parada, perquè pareix ser que no va a tindre eficàcia. Mentre que la parada biològica sí que té eficàcia.

Per tant, no tindria cap inconvenient que siga una cosa més a ficar damunt de la taula quan vinga a negociar-se allò de la parada biològica. Sap vosté que la parada biològica es pacta entre l'administració i el sector. Fins ara en eixe tema no hi hagut cap problema, i menys després dels últims resultats, eixes captures espectaculars que li deia jo que venien en els titulars de premsa. No hi hauria cap inconvenient en incloure eixe paràmetre en la taula de negociació. I si els pescadors ho creuen convenient i l'administració també, cap problema, encara que crec que això no va a tindre cap èxit, perquè em dóna la impressió que no va a tindre cap eficàcia.

Sap vosté també que en els pressupostos de la Generalitat Valenciana, la Conselleria d'Agricultura, Pesca i Alimentació destina 512 milions de pessetes a les parades biològiques, i 31 milions a les confraries.

En relació al punt número cinc de la proposició no de llei, la comercialització de pesca fresca en els ports dependents de la Generalitat Valenciana es ve canalitzant tradicionalment a través de confraries de pescadors, en què s'integren tots els armadors o propietaris de barcos pesquers de base en cada port, realitzant-se en establiments destinats per a això, és a dir, les llonges de peix, de conformitat amb la normativa europea sobre mesures higiènico-sanitàries per a la manipulació i distribució de productes de la mar.

Tot això ha conduït que l'Administració autonòmica tinga a la confraria com a únic interlocutor respecte de l'exacció de la tarifa G-4, que grava els servicis portuaris prestats a barcos de pesca. A la qual resulta aplicable el tipus vigent d'IVA, de conformitat amb allò disposat en l'article 7. 80. d de la Llei 37/92, de 28 de desembre, reguladora de l'impost que subjecta al mateix temps els servicis portuaris.

En este context, l'establiment d'un premi de cobrança respecte l'IVA en favor de les confraries de pesca no tindria ningun sentit, per quant el subjecte passiu del tribut exigit pel servici que dóna lloc a l'aplicació de l'IVA és l'armador. Aleshores clar, jo torne a allò d'abans. Vosté en la seua proposició no de llei fa tota una mescla. Parla de pescadors, però ahí estan inclosos els armadors, estan incloses les confraries. Bo, jo li dia quan tractàvem d'aplegar a un acord en una transaccional, a què desgraciadament no hem aplegat, aleshores em dia: "Però és que als pescadors no els afecta. " Sí però afecta a les confraries i afecta als armadors que, clar, als armadors indirectament sí que els afecta. Però clar, vosté no ho escriu, vosté no ho escriu. Pensa una cosa, es reunix, la redacta, però a la millor el paper no plasma exactament allò que vosté vol dir.

Aleshores, com dic, repercutixen en l'armador, a qui deu repercutir-se en l'últim extrem de l'impost. En este sentit, la confraria no actua com a intermediari en la recaptació del tribut, sinó que la seua intervenció ve fixada pel contracte de concessió mateix, el qual estableix entre les seues condicions l'obligació d'elaborar les corresponents llistats diaris, com tot el món, de productes pesquers subhastats i comprats, amb els efectes de practicar la liquidació corresponent.

Per una altra part, la participació de les confraries ve, d'alguna manera, determinada per les especials circumstàncies del sector pesquer. I en concret, per les peculiaritats de l'activitat portuària. De manera que no existixen armadors independents no integrats en la confraria del port a què pertanyen.

Per tant, en vista de tot açò, de tots els arguments que li he donat, nosaltres, igual que vosté, igual que no tenim ningun dubte que el que vosté vol és ajudar als pescadors, pense que vosté tampoc tindrà ningun dubte que nosaltres també volem ajudar-los. Per això jo li dia abans, que vosté, en la meua modesta opinió, havia equivocat el camí. I nosaltres, des del Grup Parlamentari Popular li oferim un camí per a ajudar els pescadors, completament legal, factible i comprovable. I per això hem presentat una esmena que diu: "les Corts Valencianes insten al Consell que estudie, en el marc de les seues competències ­cal no oblidar també que no tenim totes les competències en esta qüestió; ahí està l'Agència Tributària, ahí està l'Administració de l'Estat, ahí està el ministeri­ les possibles línies d'ajuda als pescadors, destinades a pal·liar els efectes originats per l'augment del preu del gasoil produït durant el segon semestre de l'any 2000".

I deixar una porta oberta, vindrà en un segon apartat, deixar una porta oberta per si a la millor en el tema del gasoil estem molt encorsetats i no tenim capacitat de maniobra per a poder ajudar als pescadors. Jo li vaig a dir, com a vosté li agrada eixos refranys valencians, diu "allò que no està en la figa està en la pansa". Bo, si no podem per ahí, deixem una porta oberta, i per això dic, "així com un altre tipus de mesures encaminades a què els pescadors puguen gojar del manteniment de la seua renda".

Per tant, senyora Llinares, crec que li he donat arguments suficient de per què no podem aprovar la seua proposta tal com està. Crec que li he donat també arguments que estem disposats des del Grup Parlamentari Popular a ajudar, igual que vosté, en la mesura del possible als pescadors. I li oferisc esta esmena nostra com a via per a poder ajudar efectivament i de forma eficaç als pescadors. Jo li demane que accepte l'esmena, i crec que serà el millor que podrem fer per als pescadors.

Res més i moltes gràcies.

El senyor vicepresident primer:

Moltes gràcies, senyor Soler.

Per a rèplica i acceptació o no de l'esmena, té la paraula la il·lustre diputada del Grup Parlamentari d'Esquerra Unida del País Valencià, la senyora Llinares. (Pausa) Quan vulga, senyora Llinares, té vosté la paraula.

La senyora Llinares i Llorca:

Moltes gràcies, senyor president.

Senyor diputat.

S'ha de vore quina desgràcia que tenen vostés de tindre una oposició ­almenys, en fi, nosaltres­ que no sabem mai de res. Sempre en el que venim a parlar ací resulta que no mos hem assabentat, que no sabem la legislació ni les paraules ni res de tot això. És una desgràcia. Jo, en fi, com a professora ja m'agradaria que els xiquets estudiaren un poc, i que, no sé, que fóra unes classes on haguera allí, en fi, un alguna cosa de saber. Això donava més gust. Ja ho sent jo que tinga vosté enfront una gent que sap tan poquet.

Mire, nosaltres, l'esquerra, l'obligació que té l'esquerra sempre és demanar l'impossible, sempre, perquè a la llarga es fa possible. Si algú no haguera demanat en algun moment un dia lliure a la setmana de faena, no haguérem aplegat a les set hores o les huit hores que tenim ara de treball. Si algú no haguera anat demanant igualtat per a tots, no haguérem tingut el que nosaltres tenim en estos moments. I eixa és la missió de l'esquerra, eixa, eixa. I eixa és la que jo faig.

Després, vosté diu que s'ha quedat extemporània. S'ha quedat extemporània perquè ara els de Kuwait resulta que han reduït el preu del petroli? S'ha quedat extemporània? La setmana que ve ja vorem. O és que vosté és capaç de dir ací en esta trona que el seu Govern és capaç de controlar la inflació? Però si no és capaç. Si cada mes això munta una cosa boja. (So per interferència d'un mòbil) No. Si no ho poden fer. Si no ho poden fer, i damunt els de Kuwait anuncien que van a produir menys petroli, van a extraure menys petroli, i el petroli ha de muntar i vostés no són capaços de controlar la inflació, bé, doncs astò és simplement un punt, un punt en la història del petroli, un punt en què el petroli està d'eixes maneres. I estem tots la mar de contents. perquè podem gastar més gasolina i tot.

I sí que és una preocupació del sector, sí que és una preocupació. Perquè saben que açò d'ara és efímer. O siga, ara durarà el temps que dure, però ja vorem el més que ve, l'altre mes, ja vorem. I un sector i unes empreses intenten perdurar. Estes vénen de molt lluny, i volen continuar molt lluny. I bo, perdurar vol dir preus estables, del contrari no tenen ganàncies.

Mire, i vaig a començar contestant-li a la seua esmena de modificació. Jo la veritat és que no sóc de literatura, però quan llig ací "las Cortes Valencianas instan al Consell a que estudie ­a que estudie­ en el marco de sus competencias las posibles líneas de ayuda a los pescadores ­las posibles líneas de ayuda a los pescadores­, destinadas a paliar los efectos originados por el aumento del precio del gasóleo producido durante el segundo semestre del año 2000, así como otro tipo de medidas encaminadas a que los pescadores puedan gozar del matenimiento de su renta".

Astò no és res, senyor diputat, no és res. Vol vindre ací i: "mosatros som bons xiquets i mos preocuparem, quan governem, de tots els valencians. " Això és el que posa ahí. "Nosaltres intentarem que tots els valencians siguen feliços i a tots els toque la loteria. I a més de la loteria, la primitiva, que és un a cosa que dóna encara més diners. " Això és el que diu ahí. Que vostés van a intentar que tot el món siga la mar de feliç. Però ja està.

Per a ser feliç i per a produir benestar a la gent són precises unes mesures concretes. I això és el que jo duc ací, unes mesures concretes. Primera mesura, segona mesura, tercera mesura, i vostés accepten o no accepten. Però, mire, de bones intencions doncs, no diré jo que està l'infern ple, però aquella era la frase, que està l'infern ple. (So per interferència d'un mòbil) Però el que vull dir és que la vida no s'arregla en bones intencions. I sobretot la vida comunitària, sobretot la vida de les empreses i sobretot la vida dels treballadors no s'arregla amb bones intencions. I vostés, en esta esmena, el mateix que en la majoria de les esmenes que presenten: "ja farem, mosatros mos preocuparem". Això, això no és res. Això no és res. És parlar per no callar i ja està. Però ací jo el que li he dut són unes mesures concretes.

Però és que damunt tinc un altre motiu per a no voler-li acceptar estes vaguetats. I és que vosté no sé què ha llegit ahí. Però mire, a banda del que vosté haja llegit ahí que s'ha acordat d'acord amb el decret i no sé qué i la negociació, això que ha llegit. Però a banda d'això que ha llegit, sí que hi ha una promesa ferma i una negociació ferma per a subvencionar a un interés del 0,5% el gasoil consumit fins a setembre, fins a setembre passat. O siga, nou mesos. Molt temps han passat des d'aleshores a hui, set mesos. Doncs res de res de res. I no és una proposta vaga que ací es fa que tot el món és bo, i ai! que bons que serem tots. No senyor, és una negociació concreta, és una promesa concreta, és una cosa que els pescadors estan esperant des de setembre. No és una cosa que s'ho endú el vent. No. Si resulta que les propostes concretes que vostés fan no es complixen, vosté vol que jo em crega que els castells en l'aire, estos que vostés duen ací, va a complir alguna cosa de tot això? Si allò concret resulta que no s'ho prenen seriosament, van a prendre's seriosament allò inconcret? Això no és possible.

Però és que, damunt, vosté i jo també vam estar ací en una (so per interferència d'un mòbil) negociació, on el resultat d'eixa negociació repercutia concretament en els pescadors, en un problema concret que tenien. En eixa negociació hi havia dues parts, la part a què es comprometia la conselleria i la part a què Esquerra Unida es comprometia. En aquells moments i en aquell moment, mitja hora després d'acabar la negociació, esta diputada va complir la seua part del pacte. Estes són les hores, estes són les hores que la part de la conselleria encara no ha complit la seua part del pacte.

Però no solament és això, no solament és això, sinó que el que els han explicat als pescadors és que tururú que te ví, que d'això no hi ha res, que això només ho dic jo, que això només ho dic jo. I en canvi vosté estava present, quan ací i en el meu escó vam aplegar a un pacte, en què la conselleria tenia alguna cosa a posar i alguna cosa a fer, i Esquerra Unida tenia alguna cosa a fer també. Esquerra Unida ho va fer de seguida, de seguida. I la conselleria, res. Ni se'n recorda, ni se'n recorda.

I vosté vol que em crega que unes negociacions fetes amb mi, de paraula, però fetes amb mi i amb el meu coordinador, que també estava. No les han complit i ningú se'n recorda, i ningú se'n recorda. I quan dic: "però escolteu, i d'astò què ha passat? ", diu: "Ah, no, diuen que res, que això. Només tu t'ho saps això, això no té res a vore". I vol que em crega que van a ajudar-los gens? No. Amb esta "enmienda de modificación", no, si allò concret vostés no estan disposats a complir-ho, van a complir el que és inconcret? De ninguna manera, i no és que m'ho han contat, és que estava jo, és que estava jo.

Mire, senyor diputat, els pescadors desgraciadament són els grans oblidats ací, en el País Valencià. Des del primer dia estic dient-ho: existix, existirà ­perquè jo tampoc ho sé­ la Conselleria d'Agricultura i d'Alimentació, però el tercer substantiu no té per què estar, no té per què estar, no existix la Conselleria de Pesca, ningú es preocupa de la peixca ni dels peixcadors ací en el País Valencià, no es preocupen.

I no és el mateix, vosté parla ahí de taxes, no és el mateix. Els ports estan hui muntant-se a base que si cafeteries. bé, i abans d'ara, ara cafeteries, restaurants i tot això, però abans d'ara, empreses petrolíferes, fàbriques de gel, bé, de tot. No és el mateix la llonja de pescadors i la gasolinera per al gasoil que el restaurant i que l'empresa petrolífera, la refineria de petroli. No és el mateix. I aleshores s'ha de tindre un tracte diferent als pescadors i a la resta d'indústries. I vostés ho han de mirar, vostés ho han de mirar.

Governar per a tots vol dir governar a cada u d'acord amb les seues necessitats, i a cada u d'acord amb el que li fa falta, però tots pel mateix raser, això no pot ser. La refineria de petroli no és el mateix que la barca. I això és el que a mi m'agradaria que consideraren ací, i la veritat és que sent que una cosa que estic constatant ací és que vostés tenen el no clavat dins del cap. Vostés munten ací i dius. algú entra i diu: "que ara es de dia", i vostés diuen: "no, no, no", per si de cas, "no". I aleshores, sempre és a tot que no.

I, la veritat és que jo els ho demane, que s'ho repensen, i jo els demane: vol vosté que fem una esmena? La fem, però diguen coses concretes, no em venga fum, que jo no vull fum, jo m'he deixat de fumar, no vull ja fum perquè li tenia por al fum. Vosté vinga, diguen coses concretes, coses concretes del preu del petroli, del que paguen els pescadors. I no em vinga amb el conte que este ho paga l'armador, este ho paga la barca. Què passa? Que a algú li toca la primitiva? Si tot ix del mateix, tot ix del que es pesca, i el que no va amb una cosa va amb l'altra. Si resulta que han de pagar vinga taxes. Taxes o impostos; bé, les paraules. Ell va ser el que em va aclarir que era taxa en compte d'impost, o siga, que s'entere tota la Cambra que el senyor diputat em va aclarir que era taxa en compte d'impost. Molt contents estem, veritat? , de saber que en compte d'una cosa és l'altra.

Però, que això tot es paga del mateix, del peix que s'agarra de la mar. I la confraria: la confraria, de què s'alimenta la confraria? del peix que s'agarra de la mar. Els armadors? Del peix que s'agarra de la mar. I jo no sé en els altres pobles, però en el meu poble l'armador sol anar a la mar en la seua barca, l'armador és sempre un treballador més de la barca.

Jo ho sent moltíssim. Esta esmena no la puc acceptar perquè no és res. Però si vosté volguera. , no ara sinó més avant, perquè jo continuaré, no serà l'única volta que parlarem dels pscadors en esta trona, com no és la primera. Jo pense que cascar és una cosa que és la meua obligació. Si vosté alguna volta volguera coses concretes, però concretes, que jo l'abstracció no l'entenc massa, coses concretes sobre els treballadors per a millorar, sobre els pescadors per a millorar la seua vida i per a millorar tota la faena de la peixca, em trobarà al seu costat i de seguida estaré d'acord. Però coses concretes, senyor diputat, no fum, que jo això del fum no. ja li dic que me n'he deixat de fumar.

Moltes gràcies.

El senyor vicepresident primer:

Moltes gràcies, senyora Llinares, senyora diputada.

Té la paraula el senyor del Grup Parlamentari Popular, Soler.

El senyor Soler Garibo:

Gràcies, senyor president.

Senyories.

Senyora Llinares.

Estem d'acord en el fons, el que no acabem de ficar-nos d'acord és en el què, és a dir, en quina autovia s'ha d'agarrar per a aplegar a eixe port que vosté vol. I que demanar l'impossible? Me pareix molt bé, jo me sume a demanar l'impossible. Però complint les lleis. El que no podem és demanar l'impossible perquè ens ho impossibilite la llei, perquè la llei mos ho prohibisca expressament, que mos ho prohibisca la Unió Europea, que els interventors, després quan vinguera el conseller de torn a firmar el pagament, que l'interventor li diguera "mira, això no se pot pagar perquè és il·legal".

D'acord amb vosté: demane l'impossible, anem a ajudar, però anem a buscar la via per la qual siga bona i pugam dur, com li dia adés, este barco a bon port. Si agarrem una via equivocada, no aplegarem a cap lloc, que és el que jo crec, amb tots els respectes, que ha agarrat vosté. Tenint bones intencions en la partida i bones intencions a quin lloc vol aplegar. Vosté ha agarrat una via equivocada. El mateix que ha mesclat xurres i merines, controlar la inflació: Doncs bé, el Govern espanyol i el valencià estan controlant la inflació tant com es pot, hi han uns paràmetres que sap vosté que els marca Maastricht, i estem dins dels paràmetres de la Unió Europea. I no n'hi ha una proporció directa entre la pujada dels carburants i la pujada de la inflació. Els carburants són un paràmetre que influïx en la inflació, però no és l'únic. Per tant, no té per què d'haver, i no n'hi ha, una proporció directa entre la inflació i la pujada dels carburants.

Vosté diu que l'esmena no és res. Dic jo, com li dia adés: seria més que la intervenció no mos autoritze després a donar uns diners? Seria més que eixa esmena, que mos penalitze la Unió Europea per haver fet coses que ella prohibix expressament? Que mos vinguera una penalització? Seria això això més que una esmena com eixa?

Vosté diu "propostes que no es complixen". Bé, doncs ha fet una afirmació que jo crec que com a mínim és un poquet prematura. Això que diu vosté, efectivament, estàvem presents, era en el debat d'esmenes del pressupost, els pressupost se va aprovar en desembre en esta Cambra, serà operatiu, doncs, no tinc la data exacta, però potser operatiu des de fa un parell de mesos cap ací. Estem en abril, i d'ací a final d'any queden a muntó de mesos, i queden a muntó de diners encara en el pressupost.

És a dir, que vosté ha dit que no, però jo no m'atrevisc encara a dir que no. Esperem-nos, esperem-nos a vore què passa. Si els pescadors presenten el que han de presentar, si els pescadors fan el que han de fer, i si la Conselleria no ho fa, aleshores critique-ho. Però espere's que els pescadors presenten, eixos casos concrets que vosté dia, presenten el que han de presentar i facen el que han de fer, i si després la conselleria no complix, aleshores acuse'ns del que vullga.

Vosté diu també que se reunix amb el sector i tal. Doncs, per exemple, ahir, ahir, els pescadors de la Vila, crec que és del seu poble, estaven en la conselleria i vosté no ho sabia. Per tant, jo he de dir-li també que vosté s'arroga una representació que no té. Vosté ve ací representant un sector i donant a entendre que se coneix molt bé el sector per dins i ací n'hi han fets que demostren que vosté no sap què està passant ni amb els pescadors del seu poble. És a dir, que jo demane ahí també una miqueta d'humilitat, una miqueta d'humilitat i una miqueta de valor al que pensem i al que treballem els altres.

No és el mateix els usuaris dels ports, no és el mateix, ja li ho he dit abans. En la Llei de tarifes portuàries hi han uns avantatges que tenen els pescadors sobre la resta d'usuaris dels ports. Quant a vosté, diu que tenim el no sempre en la boca? "No, no, no". Vosté sap que no és a dir de veres. Vosté sap que ahir, ahir, vaig anar jo a buscar-la, ahir de vesprada per a intentar aplegar a un acord. Sap que estiguérem més d'un hora treballant els dos a vore si podíem aplegar a un acord. Però, bé, perquè hi haja un acord, les dos parts han de tindre una voluntat, però és que vosté se tanca en eixos cinc punts que demanava, quan jo li donava, igual que li he donat hui, ací en esta trona, arguments de per què no li'ls podia acceptar, i vosté se tanca i no vol acceptar-los. Per tant, jo, perquè no faça riure esta Cambra, perquè no faça el ridícul esta Cambra demanant coses que no poden ser, no ho podem acceptar.

Per tant, el "no, no, no", no és el no perquè sí, sinó és un no després d'haver intentat transaccionar amb vosté, donant-li dades i donant-li tots els arguments i raons dels que jo humanament disposava i dels que jo m'havia documentat entre interventors i tècnics.

Tot se paga del mateix, del peix. Bé, doncs, ve vosté a la meua raó, ve vosté a la meua raó. Si tot se paga del mateix, del peix, si als pescadors les ajudes els vénen bé, vinguen pel camí que vinguen, ajude'ns vosté: haver donat suport a l'esmena nostra i després, eixes ajudes, si no poden vindre per eixe camí que vosté demana, vindran per un altre, però vindran. O siga, al cap i a la fi, el que li dia abans, allò que no està en la figa està en la pansa.

Oferiment de coses concretes, bé, jo crec que l'oferta que li fem és concreta i, a més, s'ajusta a la legalitat. Si vol que mos entengam, segur que aplegarem a acords, segur, nosaltres oferint coses concretes, però vosté oferisca'ns coses que siguen possibles, que s'ajusten a la legalitat.

El senyor vicepresident primer:

Vaja acabant, per favor.

El senyor Soler Garibo:

Sí, gràcies, senyor president, acabe de seguida.

Nosaltres oferirem coses concretes, però vosté oferisca'ns coses que s'ajusten a la legalitat i que no hàgem de vore'ns amb la vergonya que mos penalitze la Unió Europea.

Res més i moltes gràcies.

El senyor vicepresident primer:

Moltes gràcies, senyor diputat, senyor Soler.

Senyora Llinares.

La senyora Llinares i Llorca:

Gràcies, senyor president. Només, res, un minut.

Senyor diputat.

Voler és poder. Les lleis, els decrets, l'ordenació, la fem mosatros. I "mosatros", ens referim a tots els ciutadans, i dins de tots els ciutadans, als legisladors, als que formen part de les Corts. I poder és voler. Si vosté vol, pot. Si el seu grup vol, això es pot fer. Ara, si resulta que mos hem de parapetar darrere de qualsevol paper, de qualsevol normativa. sempre, està tot ple de normatives prohibitives, sempre es pot dir que no! Sempre!

I li torne a dir el que li he dit adés: podem transaccionar el que vosté vulga, però que siga concret, concret. I eixe era el problema ahir per la vesprada, que vosté volia que transaccionàrem paraules vagues i inconcretes, i per ahí no passe. Diga'm mesures concretes, perquè davant les mesures concretes. Ja ho se que hi ha un any per a aplicar coses, però set mesos amb l'anterior, set mesos amb el 0,2 del 40 % del gasoil, set mesos han passat des de setembre. Molt han d'esperar? Molt han d'esperar a recuperar el 40 % eixe bonificat del gasoil? Molt han d'esperar? Ja han esperat set mesos, molt han d'esperar? I l'altra cosa, molt han d'esperar? Què passa? Que un ho paga de la seua butxaca i ja vindrà un dia que li ho tornen a fer. Què han d'esperar? Este any, el que ve, l'altre, això com és, senyor conseller? Siguen vostés seriosos i mosatros acceptarem les seues esmenes.

Moltes gràcies.

El senyor vicepresident primer:

Moltes gràcies, senyora Llinares.

Voldria vosté fer alguna manifestació? És que la Presidència no l'ha sentida com vosté es mereix. Vol dir res? No? Moltes gràcies per la seua amabilitat.

Passem a la intervenció del grup que no ha presentat esmenes, que és el Grup Parlamentari Socialista.

Té la paraula l'il·lustre diputat, per un temps de deu minuts.

El senyor Pérez Baldó:

El senyor vicepresident primer:

Senyories, fet el debat oportú de la presa en consideració de la proposició no de llei que s'ha defés, anem a procedir a continuació a la votació.

(Ocupa la presidència la presidenta, senyora Marcela Miró Pérez)

La senyora presidenta:

Senyories, comença la votació. El resultat de la votació és de 34 vots a favor, 41 en contra, cap abstenció. Queda rebutjada.

Compareixença del conseller d'Indústria i Comerç, senyor Fernando V. Castelló Boronat, per tal d'informar del control que es realitza en els sistemes d'aire condicionat en les indústries i edificis públics i privats donat els casos de malalties atribuïts a aquest sistemes, sol·licitada pel GP Esquerra Unida del País Valencià (RE número 16. 783).

La senyora presidenta:

El següent punt de l'ordre del dia és la compareixença del conseller d'Indústria i Comerç per a informar del control que es realitza en el sistemes d'aire condicionat en les indústries i edificis públics i privats, donats els casos de malalties atribuïts a aquests sistemes, sol·licitada pel Grup Parlamen-tari Esquerra Unida.

Té la paraula l'honorable senyor conseller.

El senyor conseller d'Indústria i Comerç:

La senyora presidenta:

Per favor, pregue silenci.

El senyor conseller d'Indústria i Comerç:

La senyora presidenta:

Moltes gràcies, senyor conseller.

Té la paraula la senyora Llinares, en representació del Grup Parlamentari Esquerra Unida.

La senyora Llinares i Llorca:

Gràcies, senyora presidenta.

Senyories.

Senyor conseller.

Han hagut de donar-se més de 140 casos de legionel·losi només a Alcoi i uns quants més a Cocentaina, i alguna persona ha hagut de deixar de respirar després de tindre la legionel·losi, perquè vosté poguera vindre ací a dir que hi ha alguna cosa concreta per a la prevenció de la legionel·losi.

A Esquerra Unida i a mi en particular la veritat és que em sorprén i m'escandalitza el desinterés, m'atreviria a dir que la desídia, amb què el Govern de la Generalitat va prendre els brots de legionel·losi que van tindre lloc a Alcoi i al Comtat. I això ho dic perquè totes les persones, els metges, els investigadors, les persones que es dediquen al turisme que jo vaig consultar, jo, que sóc una persona que no sé res de medicina, totes les persones que vaig consultar em dien que la primera cosa que és necessitava per a poder lluitar contra la legionel·losi i poder trobar el focus era el protocol de tractament de les torres de refrigeració. Per això a mosatros, el dia 2 d'agost, ja mos preocupava la seua despreocupació. I aleshores ja vam presentar una proposició no de llei per a vore si vostés feen el protocol.

Tot el món amb què jo consultava no entenia que, encara que estiguera clar que el tractament higiènico-sanitari que calia donar-los als equips de transferència de massa d'aigua amb corrent d'aire, encara que tot el món ho tenia clar, si no existia una legislació que no sols definira l'obligatorietat de realitzar eixe tractament, si no permitira la inspecció legal de totes les instal·lacions afectades, la lluita contra la legionel·losi no seria suficient, i menys la seua prevenció.

Era precís que hi haguera una legislació que permetera els inspectors entrar dins les fàbriques, que obligara els posseïdors dels aparells de risc a omplir unes certes fitxes tècniques i que eixes certes fitxes tècniques estigueren a algun lloc, i que hi haguera un catàleg en cada municipi dels equips de riscs d'incubació i propagació de la bactèria de la legionel·la.

Senyor conseller, vosté deu saber, igual que jo, que la malaltia és hui el paradigma de la modernor, de les malalties que produïx la modernor, perquè és una malaltia que sorgix al tindre eixos aparells tan sofisticats de transmissió d'aigua i de calfament d'aigua. I sobretot, quan això produïx una alta letalitat. I a pesar d'això, que tot el món reconeix que la legionel·losi és el paradigma de la malaltia del progrés, resulta que vostés no fan ningun tipus de decret per a preocupar-se de les plantes de refrigeració a Alcoi i al Comtat. A la millor, trobe jo, a la millor perquè no són zones turístiques. Perquè astò a les zones turístiques tot el món ho té molt clar de quin tractament han de tindre els aires condicionats i les aigües calentes, i pel compte que els té, els propietaris dels hotels ja es preocupen de fer tots els tractaments que toca.

Ara, vostés, encara que la legionel·losi està declarada de declaració obligatòria en el Decret 20. 10. 95, del 28 de desembre, vostés no es preocupen d'aprovar eixe decret, el decret per a poder inspeccionar i per a poder aclarir què és el que passa dins de les fàbriques, i per a poder catalogar tots els aparells de risc que hi ha fins 14 mesos després de declarar-se el brot. Li recorde que el brot comença en setembre de 1999 i vosté acaba de dir que fan un decret el 5 de setembre de 2000. I que el 22 de febrer ­el 22 de febrer, fa dos dies­ fan vostés el protocol que mosatros ja li vam demanar el 2 d'agost, no per res sinó perquè tot el món dia que això del protocol era la mar d'important.

Senyor conseller. La premsa mos informa contínuament del descobriment de nous punts on es troba la bactèria, i nous casos de malalts. I això per tota la geografia del País Valencià: que si Castelló, que si Elda, que si Elx, que si Xàtiva, i escolte, molt preocupant, sempre en els hospitals. Astò la veritat és que és quasi segur perquè amb els sistemes de prevenció la cosa es detecta més, en fi, les anàlisis es poden fer més a pressa. La veritat és que ara els fan en dos hores, ja s'aclarix si la bactèria és d'eixe tipus o no és d'eixe tipus. Però sap què passa, senyor conseller? Que també pot indicar una altra cosa, i és que la prevenció en el País Valencià no funciona, perquè si no, no apareixerien tants casos de legionel·losi.

Mire, dels tres tipus de brots de legionel·la ­el comunitari; el dels viatgers, els que els traslladen, i el tercer, dels hospitals­, el més letal de tots és el d'hospitals. I sap? , en fi, és que em preocupa, i per això he mantingut jo astò. En els hospitals és on mosatros estem trobant que existix la legionel·la, en les dutxes dels hospitals i en les banyeres dels hospitals. Ahí estem trobant mosatros la legionel·la. I això es deu que a la millor analitzem més i els sistemes d'anàlisis són millors, tot això, però també es deu a una mala prevenció, eh? Caldrà vore, senyor conseller, com es fa la prevenció de tots eixos aparells en els hospitals.

Senyor conseller. Jo no sé tot allò que el Govern de la Generalitat en estos moments pot inspeccionar, les instal·lacions de risc ja existents, però jo, llegint el decret, el que llisc allí és que els han donat molt temps per a adequar. , els han donat molt temps per a presentar la fitxa tècnica en l'ajuntament, i els han donat molt temps per a adequar les instal·lacions al que toque. Encara els queden almenys tres mesos per a tindre els papers en regla i els aparells en regla. I a les instal·lacions que ja existien abans del decret, vostés els han donat un any. Jo és que no entenc per què han fet vostés això, eh? , no ho entenc. Perquè hui vostés poden anar a inspeccionar una instal·lació, poden entrar allí i els diuen: "No, ací no té vosté res a inspeccionar. La legislació de la conselleria em dóna tres mesos encara perquè jo tinga les coses en ordre". Si volen, no poden ni deixar-los entrar. I sobretot, si els deixen entrar, no tenen per què inspeccionar res, perquè no tenen l'obligació de tindre res en ordre.

És una cosa que em deixa bocabadada. Com se'ls dóna tantes facilitats a les empreses per part de la conselleria i com, en la cosa laboral, resulta que és tan fàcil allò de poder tirar la gent al carrer i despatxar els treballadors? Com unes coses són tan fàcils i unes coses són tan difícils?

Tinc moltes més coses a dir sobre eixe decret. I les coses que tinc a dir és que quins funcionaris han de. bé, a banda de moltes més, quins funcionaris han de controlar les inspeccions eixes. Vosté és que diu: els funcionaris del municipi, de la Conselleria de Medi Ambient, de la Conselleria d'Indústria, de la Conselleria de Sanitat. I el que passa pel carrer no té dret també a entrar a inspeccionar? Perquè ací pareix que qualsevol pot anar ahí a inspeccionar. I això a mi l'efecte que em fa no és que qualsevol pot anar a inspeccionar, sinó que ningú va a anar a inspeccionar.

Va ser, senyor conseller, decepcionant tota l'actitud de totes les conselleries respecte als diferents brots d'Alcoi, i són decepcionants les mesures que vostés han pres a fi de controlar i de previndre l'existència de legionel·losis amb els aparells estos de transmissió de massa d'aigua en producció d'aerosols, decepcionant. Si vostés no es posen a fer-ho d'una altra manera, els brots de legionel·la, si volen, els tindrem, perquè vostés no faran res per evitar que tinguem brots de legionel·la.

La senyora presidenta:

Senyora Llinares.

La senyora Llinares i Llorca:

Moltíssimes gràcies.

Ja he acabat. M'he llevat la mitat del que tenia, perquè veia que els temps se me n'anava.

La senyora presidenta:

Moltes gràcies, senyora Llinares.

Intervencions d'altres grups? El senyor Pérez Grau té la paraula.

El senyor Pérez Grau:

Senyora presidenta.

Senyores diputades, senyors diputats.

Senyor conseller.

Una vegada més estem ací per a parlar de seguretat. Està vist que tenim una sensibilització ciutadana molt gran sobre això. Esta vegada la seguretat és la dels vianants o de qualsevol personal que estiga en una població i que pensa que pot tindre alguna malaltia provinguda per un mal ús d'uns sistemes de refrigeració.

Jo crec que existia una normativa estatal, la normativa estatal estava totalment incomplida. I estic parlant dels estudis que vostés ens van passar, en alguns casos, òbviament, no en tots, en alguns casos. I per posar l'exemple que va ser paradigmàtic, el que figurava en l'escrit que va manar de recomanacions l'Ajuntament d'Alcoi conjuntament amb la conselleria, per exemple parlaven que l'alçada dels focus d'emissió estava més prop de terra del que corresponia i que, conseqüentment, això podia produir un major contacte amb els aerosols que contenien la legionel·la, i per tant, tindre algun tipus de problema.

Les mesures de prevenció, insistisc, segons el mateix document, pareix ser que no estaven sent respectades per les empreses i, bo, es recomanava una sèrie d'històries perquè d'alguna manera la Conselleria d'Indústria, la Conselleria de Sanitat i la de Medi Ambient, actuaren de forma conjunta per a evitar tot açò.

I entre les recomanacions que hi havien estava allò de respectar la recollida de mostres; allà on ja s'havia fet fer-la de nou, repetir-la; extremar les mesures de manteniment, la neteja i la desinfecció, ubicar les indústries en els llocs allunyats, incidir-les en el protocol d'estructures molestes, insalubres, nocives i perilloses. També demanaven que es crearen els registres d'instal·lacions i els registres de manteniment i desinfecció, també allò dels controls analítics periòdics. En definitiva, li van fer tota una mena de recomanacions al govern de la Generalitat que després, en la seua major part, van ser recollides en el decret que vosté ens ha al·ludit abans, que és molt recent, concretament el 173/2000, de 5 de desembre. Dic la majoria perquè, lògicament, com va dirigit a les instal·lacions, coses com per exemple la ubicació allunyada de la població, no corresponen a este decret, supose que per una altra via s'enfocarà. Em pareix molt bé.

Per tant, ja tenim un decret, ja hi ha un intent de voler solucionar el problema, de voler resoldre el problema. I jo crec que ahí és on hem d'assentar-nos, en el fet que ja tenim un decret que volem done solució a tot açò.

Bé, després de llegir amb deteniment aquest decret. , que ja dic, que intenta donar solució a totes les reclamacions que prèviament s'havien enviat al govern i que és molt semblant a l'ordre de 1998, de la Comunitat de Madrid, posterior a allò que va ocórrer a Alcalà d'Henares. Allò tenia rang d'ordre i ací s'ha fet com a decret, és una cosa prou semblant i jo crec que pretén donar solució a açò. Concretament es basa en quatre situacions: la prevenció, l'obligació de neteja i desinfecció periòdica, el registre de les instal·lacions i el registre de manteniment o desinfecció. Jo crec que això, eixes quatre coses, són les que pretenen resoldre el decret del que estem parlant.

A mi el que em preocupa, a més del que ja està resolt ­del que està resolt no cal parlar perquè ja està resolt­ és el tema de les inspeccions. Les inspeccions em preocupen molt, perquè he llegit amb deteniment l'article 11, i l'article 11 que va dirigir únicament i exclusivament al tema de les inspeccions, deriva la responsabilitat entre els ajuntaments, la Conselleria d'Indústria i Comerç, la Conselleria de Medi Ambient i la Conselleria de Sanitat. I vosté sap què diuen els valencians? Diuen això de responsabilitat diluïda, responsabilitat omitida. I, efectivament, quan són quatre els qui han de donar compte, cap dels quatre acaba fent res de tot això.

I què és el que passa? Quina és la preocupació que hi ha? Els ajuntaments estan molt preocupats, perquè com són la parenta pobra de l'Administració estan molt preocupats que els carreguen el mort. Perquè en estos moments han rebut el decret, però no saben què fer, no saben on tirar-se, no saben si anar cap ací o cap allà. Perquè jo he estat amb ells, he intentat vore'l conjuntament amb ells, i la veritat és que és difícil de comprendre, i tenen por de ser la parenta pobra sobre la qual recaiga la responsabilitat. I clar, que endossen el mort és una cosa que no es veu gens bé.

Per tant, conteste'm, senyor conseller després: Qui té la responsabilitat última de les inspeccions? Això és molt important. Qui té la responsabilitat última? Independentment que siga compartida. Finalment, si passa alguna cosa a qui hem d'acudir?

Jo espere que tot això no ocorra, evidentment, que per això s'han posat les mesures. No obstant, jo crec que cal fer una avaluació posterior. Evidentment, vostés han dit: "hi ha una demora de sis mesos per a entregar la fitxa tècnica a l'ajuntament". També ens han dit: "l'adaptació del sistema té una demora de sis mesos si està fent-se de nou i d'un any si ja està instal·lat". Lògicament, en estos moments, no podem exigir responsabilitat perquè.

La senyora presidenta:

Senyor Pérez Grau, s'ha passat el temps. Acabe.

El senyor Pérez Grau:

D'acord. Gràcies. Moltes gràcies, senyora presidenta.

He d'acabar. Però m'agradaria que centrara la seua resposta, senyor conseller, en la línia del que estic dient-li. Ara, en estos moments, no es pot, com li he dit, anar a exigir, perquè hi han unes demores que vostés han establert. Però sí que m'agradaria ­i acabe, perquè si no ho faré massa llarg­ que quan passen eixes demores vosté vinga ací, voluntàriament, a petició pròpia, i ens done una explicació de com ha anat, si ha millorat i com estan les situacions en eixos moments.

Res més i moltes gràcies.

La senyora presidenta:

Moltes gràcies, senyor Pérez Grau.

Té la paraula el senyor Ramírez, en representació del Grup Parlamentari Popular.

El senyor Ramírez Sorribes:

La senyora presidenta:

El senyor Ramírez Sorribes:

La senyora presidenta:

Moltes gràcies, senyor Ramírez.

Té la paraula, per a donar resposta conjunta, l'honorable senyor conseller.

El senyor conseller d'Indústria i Comerç:

Y sobre las manifestaciones de los expertos en la comisión de investigación, que supongo que todos tienen, porque habrán leído en el Diario de Sesiones de la comisión. No sé si porque hayan asistido, porque evidentemente en aquella comisión se ve que no les interesó demasiado, y no asistieron ni el Partido Socialista ni Esquerra Unida. Lo cual también es muy curioso, no asistir a esa comisión de investigación y luego, bueno, reiterar iniciativas parlamentarias. Yo no tengo ningún inconveniente en venir a esta tribuna, a la comisión correspondiente, a explicar cuál es nuestra gestión y cuál es nuestro punto de vista.

Y verdad, de verdad, tengo que agradecer en parte las palabras del señor Pérez Grau, es decir, de ir más en tono de futuro, y analizando el decreto que aprobó el Gobierno Valenciano, que lo que la portavoz, o la firmante de la comparecencia, doña Ángela Llinares ha hecho. No ha sido una intervención (so per interferència d'un mòbil) agria, pero sí que ha empezado diciendo que le sorprendía y le escadalizaba la desidia.

Yo tengo que negar absolutamente las palabras de doña Ángela Llinares en este sentido. Creo que en este caso, y como representante del gobierno y (so per interferència d'un mòbil) como miembro del gobierno y que las actuaciones del gobierno son solidarias, yo debo decir, porque lo entiendo así y creo que ha sido así, que el gobierno ha actuado diligentemente, que ha actuado correctamente y que ha hecho todo lo que estaba en su mano, para afrontar un problema que se no había planteado. Y que creo que en estos momentos gracias a Dios está resuelto y en vías de que no se vuelva a producir.

Que yo creo que eso es lo importante, y ahí es donde está un poco la intervención del señor Pérez Grau. En ver, bueno, cómo ese instrumento que ahora tenemos en la Comunidad Valenciana, que no hay, como hacía referencia el señor Ramírez, en el resto de España, excepto en Madrid, también como consecuencia de un brote. Y que tiene sus diferencias. Yo creo que nuestro decreto es va más allá especialmente en temas de prevención, y creo que es importante algo que introduce el decreto valenciano, que es el involucrar a los ayuntamientos. Es decir, la coordinación que debe existir entre la Administración (so per interferència d'un mòbil) autonómica y los ayuntamientos en la resolución de problemas, especialmente cuando los ayuntamientos tienen ciertas competencias en estas materias, es decir, no en todo pero sí en ciertas materias.

Y problemáticas que, como decía también perfectamente el señor Ramírez, no nos son exclusivamente nuestras, son problemáticas que existen en todo el mundo. Pero que sí que es obligación de la Administración pública, y desde luego en ese sentido estamos trabajando, en intentar reducir al mínimo esos riesgos que se pueden producir, por lo que una manera doña Ángela Llinares ha manifestado y que tiene parte de razón, en cuanto a que el progreso y la tecnología y el tipo de utilización de ciertos procedimientos y máquinas (so per interferència d'un mòbil) puede conllevar.

La senyora presidenta:

Moltes gràcies, senyor conseller.

Té la paraula per a rèplica, la senyora Llinares.

La senyora Llinares i Llorca:

Gràcies, senyora presidenta.

Senyor conseller.

Senyors diputats.

Sempre pot començar les seues intervencions igual, sempre, sempre. Perquè el govern de la Generalitat sempre deixarà passar, com a mínim cinc mesos, des que fem una proposta fins a dur-la ací, sempre, sempre. A vore si escampa i resulta que poden vindre ací a dir: tot s'ha arreglat. Bo, doncs tot no s'ha arreglat. I de fet no s'ha arreglat res, i no s'ha arreglat res perquè continuem trobant legionel·la, i ja ho ha dit, en els hospitals. I en la tira d'hospitals. I això és un problema de prevenció, no és només que ara s'ha trobat el mètode d'anàlisi que en dos hores s'aclarix, que també és de veres, que en dos hores s'aclarix la legionel·la; és una falta de prevenció.

Mire, a Alcoi no es va poder trobar el brot, on estava el focus del brot de legionel·la. No es va poder trobar. Però és que hui tampoc es podria trobar. Perquè vosté ha fet un decret ací de donar temps al temps que les empreses, tot el món tranquil. I, segons li acaba d'entendre ara, allò de les inspeccions encara ho ha enredat més, perquè a més que pot anar a inspeccionar qui vulga, qui vulga, que si la conselleria de no sé quants, de no sé què, i els ajuntaments, i després ha dit, diu: "però no tots els ajuntaments". I quins ajuntaments? Però com és això? Qui sí que pot anar i qui no pot anar? O siga, això quin embolic d'inspeccions és?

Les coses, en els decrets, en les ordres, han de ser serioses i concretes. "A inspeccionar pot anar fulano o mengano". I després l'altra, els funcionaris que estiguen capacitats per a això, diu el decret, i si no "capacitats" una frase que és sinònima d'això. Bé, i què vol dir que el funcionari? Quines característiques ha de tindre el funcionari que sí que pot anar a inspeccionar? Tampoc ho diu. O siga, és tot una cosa tan vaga, així tan indeterminada. I els casos de legionel·la continuen.

Mire, jo també vaig a ser de futur. Mire, està clar que esta manera de transmetre l'aigua i de la refrigeració, està clar que les torres de refrigeració estes tenen risc. I un risc que és emmagatzemar la legionel·la i tindre problemes de malalties. Li done una idea. Què li pareix si anem a canviar a eixos sistemes pels sistemes de refrigeració aire-aire que no tenen cap tipus de risc?

Pot vosté fer un decret, i aleshores dir que dóna un temps ­no massa gran, vosté té aficció a les empreses donar-los molt de temps­ un temps no massa gran, perquè vagen canviant tots els seus sistemes de refrigeració per sistemes de refrigeració aire-aire, que no tenen cap tipus de risc. I a totes les que vénen, totes les empreses que van a posar-se sistemes de refrigeració, obligatòriament que siguen aire-aire, i aixina anar fent desaparéixer tots els sistemes de refrigeració este de transmissió d'aigua en aerosols, en producció d'aerosols. Pense-s'ho. És ben facilet, és fer un decret i donar un cert temps.

I mire, fins li done. cedisc que alguna subvenció done a les empreses que estan ara en funcionament. Però si eixe tipus d'aparells necessita un manteniment, i damunt, segons diuen els experts, fins en tot eixe manteniment no s'acaba d'extirpar, no es té la garantia absoluta d'extirpar la legionelosi per a la vida, canviem els aparells, canviem, que la tècnica és molt sofrida, i que una volta que es té el principi científic, el principi tècnic, fer l'aparell, és la mar de facilet.

Preocupe's vosté que en les fàbriques i on s'instal·len els nous aparells de refrigeració que siguen aire-aire. I done'ls temps als anteriors que desapareguen. Pense-s'ho. Acabarem amb la legionel·losi, i acabarem amb una gran quantitat de diners que cal gastar-se per a la prevenció. (So per interferència d'un mòbil) És una idea que li suggerisc. Si vosté ­li ho faig gratis­ si vosté la vol, la pot gastar.

Moltíssimes gràcies.

La senyora presidenta:

Moltes gràcies, senyora Llinares.

Té la paraula, per a rèplica, el senyor Pérez Grau.

El senyor Pérez Grau:

Moltes gràcies, senyora presidenta.

Senyores diputades i senyors diputats.

Senyor conseller.

Voldria recordar-li que a la responsabilitat a què hem estat referint-nos quan vosté ens ha llegit l'article 11 és a la responsabilitat sobre la inspecció. O siga, que en l'article 11 el que es preveu és qui pot inspeccionar i en qualsevol moment. Però, clar, això que sap vosté que li diu la seua dona, o a mi m'ho diu la meua, per exemple: "En qualsevol moment pots baixar la bossa de la brossa". I la bossa de la brossa a la millor es queda ahí tot el dia o fins el sendemà put baixar-la en qualsevol moment, però no me'n recorde mai.

I en els temes de salut, que són més importants, no s'ha de dir "en qualsevol moment", sinó que ha d'haver una inspecció periòdica però amb la responsabilitat de l'Administració, que no ha de deixar-la mai en mans d'un altre. I això és el que jo crec que cal fer. Per tant, crec que no m'ha contestat exactament a qui té la responsabilitat última de la inspecció. I m'agradaria que això m'ho diguera.

Mire, respecte al comentari que ha fet vosté abans, doncs, no manen tant com perquè nosaltres diguérem de sobte: Ara que canvia el govern en l'Ajuntament d'Alcoi que tota la premsa d'Espanya comence a parlar de la legionel·la. No manem tant. Ens agradaria, però no manem tant. Però, cal fer les coses conforme són. Va vindre així, que van a anar repetint-se els casos i per això es va parlar.

I de la rapidesa, recordar-li que la primera vegada que li diuen que faça el decret és el 15 d'abril. I vam tardar vuit mesos i pico. O siga que em sembla molt bé. Jo he vist en la meua primera intervenció. , i vaig a seguir ara en el mateix camí, que jo del que vull parlar és del decret, però vostés ens han retret altres coses i jo he de contestar-les, com a mínim. D'acord? Però, jo me'n vaig al decret, eh? , que és el que jo vull dir.

Mire, vostés involucren els ajuntaments, però no definixen en absolut què és el que han de fer els ajuntaments. Involucren-los, però diguen-los: "Han de fer açò, que allò altre ja ho fem nosaltres".

I, clar, dir que qualsevol pot anar a inspeccionar. Vosté sap quants inspectors té per exemple sanitat ambiental a la província d'Alacant ? Dos. I esperem que ningú caiga malalt i un lliure a l'altre, perquè, aleshores, no podem fer res. Aleshores, cal ficar mitjans tècnics qualificats. I, en definitiva, que hi haja ­insistisc, i ho diré 27 vegades, si cal­ un responsable últim de la inspecció al que puga dirigir-se qualsevol ciutadà valencià quan crega que els seus drets en eixe o en qualsevol cas no siguen respectats; ara estem parlant concretament d'açò.

Per això, li dic que cal fer-ho, però, a més, fer-ho bé, fer-ho com cal, fer-ho amb tècnics qualificats, no fer-ho de qualsevol manera, perquè pareix ser que el problema que vam tindre va ser que les mostres no es prenien de forma adequada. Per tant, cal tindre tècnics qualificats que puguen recollir correctament les mostres i dur-ho endavant.

I, efectivament, si cap la possibilitat de fer refrigeracions no contaminants, anem a estudiar-ho. Jo no vaig a dir-li ací que és tan fàcil o això. Jo he llegit el que han publicat els empresaris d'Alcoi, que poden canviar de sistemes per altres no contaminants de circuit tancat, i que el cost està entre 2 o 3 milions de pessetes. Si recorda, en el debat de pressupostos el Grup Socialista va presentar una esmena perquè s'ajudara en aquest sentit. Vam presentar l'esmena, la vam defensar i se'ns va dir que no corresponia fer-ho en eixe moment. D'acord. Doncs, jo li demane, senyor conseller, que ho estudie, que veja la viabilitat. Si és cert el que diuen els empresaris d'Alcoi, amb un cost de 2 a 3 milions de pessetes es substituïx un sistema de refrigeració contaminant per altre de circuit tancat que no contamina. I crec que val la pena. I crec que val la pena, si és possible. Per això, anem a treballar en eixa línia.

Però, mire, el més important de tot és ­anant al decret­ que el complim d'una forma correcta, que les inspeccions que van fent-se siguen dirigides, no quan vulguen, sinó dirigides. I el que vosté havia dit és que les empreses han de ser elles les que, pel decret, estan obligades al manteniment, etcètera. Això ja li ho he comentat jo. I em sembla molt bé, em sembla molt bé. Però, i si no ho fan? És prou dir-los que l'empresa que ha de revisar-los és una empresa que ha d'estar registrada en la conselleria? És prou això? Si això fóra prou no existiria cap problema en el món, ho regularien tot, donarien una responsabilitat, cadascú sa casa i ací no hi hauria res més que pelar. Però, és que no és així. Poden haver incompliments. I ahí és on anem: responsabilitat en la inspecció.

Per tant, senyor conseller, ja que hi ha un decret establit, ja que hi ha un decret en funcionament, ja que vosté ha donat, lògicament, unes demores. , que supose que no hauran sigut aleatòries, haurà tingut els seus tècnics que ho hauran estudiat i li hauran dit: "Eixes demores són les adequades". I com quan hi ha un tècnic hem de callar els que no ho som, jo pense que sí que seran les adequades. Però, açò és el que li dic: quan hagen passat eixes demores, 6 mesos en un cas, 12 mesos en un altre, o siga, podíem estar parlant de desembre de l'any en què estem, jo li demane, senyor conseller ­li ho he dit abans i li ho repetisc, i m'agradaria que quan torne a contestar-me es comprometera­ que per voluntat pròpia vosté, en desembre d'enguany, que totes les demores s'hauran ja complit, vinga vosté ací i ens explique exactament en quina situació.

La senyora presidenta:

Senyor Pérez Grau, acabe.

El senyor Pérez Grau:

­He d'acabar. ­ . en quina situació ens trobem.

No li càpiga cap dubte que, si ha millorat, li ho reconeixerem, i, si les coses continuen igual, no tindrem tampoc inconvenient en dir-li-ho.

Res més i moltes gràcies.

La senyora presidenta:

Moltes gràcies, senyor Pérez Grau.

Té la paraula el senyor conseller.

El senyor conseller d'Indústria i Comerç:

La senyora presidenta:

Senyor conseller.

El senyor conseller d'Indústria i Comerç:

La senyora presidenta:

Moltes gràcies, senyor conseller.

Senyories, s'alça la sessió.

(S'alça la sessió a les 13 hores i 50 minuts)

