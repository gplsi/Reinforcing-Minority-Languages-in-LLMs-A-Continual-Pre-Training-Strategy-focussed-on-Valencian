Ple de les Corts Valencianes realitzat el dia 30 de novembre de 2006. Comença la sessió a les 10 hores i 11 minuts. Presideix l'Excel·lent Senyora Rosa María Barrieras Mombrú. Sessió plenària número 98. Segona i darrera reunió.

Pregunta d'interés general per a la Comunitat Valenciana formulada pel síndic del Grup Parlamentari Popular, senyor Serafín Castellano Gómez, sobre els avantatges que el desenvolupament de l'Estatut d'autonomia reportarà als ciutadans de la Comunitat Valenciana.

La senyora vicepresidenta primera:

La senyora vicepresidenta primera:

Senyories, anem a reprendre el ple en el punt número 11: compareixença del president del Consell per a respondre les preguntes d'interés general per a la Comunitat Valenciana formulades pels grups parlamentaris.

En primer lloc, per a formular la pregunta corresponent al Grup Parlamentari Popular, té la paraula l'il·lustre síndic senyor Castellano.

El senyor Castellano Gómez:

Gràcies, senyora presidenta.

Molt honorable president de la Generalitat, senyories, no fa molt de temps que diguí, des d'esta tribuna, que l'aprovació del nostre Estatut d'autonomia havia marcat un abans i un després en la història de l'autogovern de la nostra comunitat, que havia marcat un abans i un després en la història de la nostra comunitat. I ho diguí perquè crec fermament que gràcies a este nou estatut que entre tots hem fet, hem aconseguit les màximes quotes competencials per a la nostra comunitat, hem reforçat les nostres senyes d'identitat, hem recuperat el nostre dret foral, ens hem consagrat com el que ja érem i som i serem, com una nacionalitat històrica, i hem aconseguit també ser una comunitat de la via del 151 i no del 143, com érem anteriorment.

Jo crec, senyories, que els valencians, amb la reforma de l'Estatut hem donat un exemple de com s'havien de fer les coses des del consens, des de la lleialtat a la Constitució i des de la solidaritat entre totes les comunitats autònomes, i crec que hem recuperat amb esta reforma, el nostre orgull com a poble sense necessitat de mirar-mos a l'espill de ningú.

Per això, senyor president, el desenrotllament de l'Estatut és una qüestió de responsabilitat i de compromís, de creure fermament en la nostra comunitat i de creure fermament en el nostre poble.

Des del Grup Parlamentari Popular estem tremendament orgullosos del pacte assolit amb l'Estatut;

(la senyora vicepresidenta primera colpeja amb la maceta)

fins a tal punt que podem dir que hui tornaríem a pactar i hui tornaríem a fer l'Estatut de la mateixa manera que l'aprovàrem en el mes d'abril, perquè és un estatut ambiciós, social, possibilista i, a la vegada, respectuós i lleial amb la Constitució; un estatut que proclama un valencianisme útil i pragmàtic, i per això, volem que eixe valencianisme intel·ligent aplegue de veritat a tots els ciutadans.

I per això, mos pareix tremendament positiva la proposta del president de la Generalitat que desenrotllem, amb el mateix consens, amb la mateixa lleialtat a la nostra comunitat, totes i cadascuna de les qüestions que aprovàrem voluntàriament i lliurement en el mes d'abril.

Senyor president, per al Grup Parlamentari Popular, l'Estatut no és una foto; no fou una foto més. L'Estatut és un repte de present i de futur per a la Comunitat Valenciana, i jo estic convençut que l'alçada de mires d'absolutament tots els diputats d'esta cambra -i no vull creurem el que estic llegint estos dies en els mitjans de comunicació, que ni tan sols se vol ni parlar del desenrotllament de l'Estatut-. Jo crec que en democràcia, parlar, dialogar, és una cosa que no té temps; és una cosa que s'ha de fer permanentment; i és una cosa que exigixen els ciutadans dels seus representants polítics.

I crec també, senyor president, que els que hem firmat, hem pactat i hem votat una qüestió -i a més una qüestió tan important com la de l'Estatut- no podem renegar sense més de no desenrotllar-lo, perquè -per una senzilla raó- se quedaria en paper banyat, ni més ni menys, la nostra norma institucional bàsica.

Per tant, el nostre recolzament a desenrotllar des del consens, des del diàleg, l'Estatut d'autonomia, perquè entenem que és vital i bàsic per al progrés i per al desenrotllament de la comunitat.

No podem utilitzar mai allò que és la nostra norma institucional bàsica com una moneda de canvi per interessos electorals partidistes o per estratègies polítiques. Jo crec que ha d'estar per damunt allò que és el desenrotllament de l'Estatut dels mers interessos partidistes i de les meres estratagemes electorals.

En eixe sentit, la nostra millor disposició i crec que, des de la garantia, des de la credibilitat que oferix el Consell, la pregunta de hui és tremendament important, de quins són els avantatges, quins són els beneficis que va a tindre la Comunitat Valenciana amb el desenrotllament i amb el contingut del nou Estatut d'autonomia. Per descomptat, nosaltres, des de l'alçada de mires, des de la confiança que mos mereix el nostre poble amb les seues possibilitats, anem a treballar colze a colze, lògicament, perquè això se traduïsca en major qualitat de vida per a tots els ciutadans.

Moltes gràcies.

(Aplaudiments)

La senyora vicepresidenta primera:

Moltes gràcies, senyor Castellano.

Té la paraula el molt honorable president senyor Camps.

El senyor president del Consell:

Gràcies, presidenta.

Senyories, senyor portaveu del Grup Parlamentari Popular, efectivament, estem parlant d'una proposta que va intrínsecament unida a allò que va a ser el gran consens dels valencians respecte de la reforma ambiciosa al més alt nivell competencial, al màxim sostre constitucional de capacitat d'autogovern, este any, amb la reforma de l'Estatut d'autonomia.

Jo he de recordar, en tot cas, que eixa reforma és, entre altres coses, producte de la voluntat dels valencians i del consens dels dos principals partits polítics a la Comunitat Valenciana en el si de les Corts Valencianes.

Vam signar el secretari general del Partit Socialista i jo mateix, no com a president de la Generalitat, sinó com a president del Partit Popular, un document; un document que establia les bases del

d'eixa reforma i també les obligacions mútues per a continuar amb el

de l'Estatut una vegada aprovat este.

Mosatros continuem amb el pacte de l'Estatut d'autonomia; mosatros continuem amb el compromís de l'aprovació d'eixe estatut i també del seu

. Mosatros, des del Govern, des del Grup Parlamentari Popular i des del partit polític que va signar eixe compromís, estem en l'obligació moral i política de continuar amb els documents que signem, perquè és un compromís mutu, lliure i a favor de tots els valencians.

(Aplaudiments)

En primer lloc, vam dir que reformàvem l'Estatut d'autonomia, assumpte que es va complir; vam parlar de la reforma del Consell Jurídic Consultiu, assumpte que es va complir; tenim per davant l'observatori de la publicitat institucional i del Consell Audiovisual, i em compromet també a traure endavant estos dos punts del compromís que vam tindre.

I voldria fer una referència a una qüestió fonamental, que no pot ser utilitzat com a element de discòrdia en este procés, que és la llei electoral. Allò que vam signar socialistes i populars deia únicament i exclusivament, respecte de la llei electoral: 99 diputats per a la pròxima legislatura; ni més, ni menys.

(Aplaudiments)

I la regulació, entre altres coses, de votació i d'escrutini mitjançant procediments electrònics i també elements d'igualtat entre dones i hòmens al si de la cambra parlamentària, on residix la voluntat política de tots els valencians.

Que ho sàpiga tota la cambra i tota la societat valenciana: mosatros anem a continuar amb el compromís donat en el seu moment, perquè el compromís no és només -sent important, importantíssim- amb el Partit Socialista, sinó que és un compromís amb tota la societat valenciana.

Per tant, continuarem treballant; continuarem demanant el treball conjunt i el consens, el diàleg, l'acord, el punt de trobada per a continuar fent de la Comunitat Valenciana, eixa gran comunitat que tots volem.

I voldríem que en este camí estigueren, òbviament, tots els representants polítics de la nostra comunitat: el Partit Socialista, Esquerra Unida o qualsevol sector o agent o interlocutor social que tinga ganes i voluntat de treballar per a la Comunitat Valenciana.

Moltes gràcies, molt honorable president.

(Aplaudiments)

Pregunta d'interés general per a la Comunitat Valenciana formulada pel síndic del Grup Parlamentari Socialista, senyor Joan Ignasi Pla i Durà, sobre si té prevista alguna proposta per a aconseguir en Radiotelevisió Valenciana el nivell de pluralisme i independència acordat en Radiotelevisió Espanyola.

La senyora vicepresidenta primera:

Moltes gràcies, molt honorable president.

A continuació, correspon formular la pregunta a l'il·lustre síndic del Grup Parlamentari Socialista, senyor Joan Ignasi Pla.

El senyor Pla i Durà:

Sí, gràcies, senyora presidenta.

Senyories, hui és un gran dia; hui, al parlament espanyol s'aprova la Llei sobre l'autonomia personal i dependència, que farà que 120. 000 valencians i valencianes tinguen dret a una assistència per a les seues persones, com a dret reconegut.

(Aplaudiments)

No li faça gràcia, senyor vicepresident; hui 120. 000 valencians, gràcies a un compromís del president Zapatero, voran reconegut com a dret una cosa que hui no tenien.

I per tant, en compliment del compromís, Zapatero va fer una llei molt important; però, en compliment dels seus compromisos, va dir que s'acabava la televisió de partit i va complir el president Zapatero en acabar amb una televisió de partit i va propiciar un acord amb els grups polítics de l'oposició per a fer una televisió pública com a servei públic per als ciutadans. Per això la pregunta de hui: té previst el senyor president plantejar de forma immediata alguna proposta per a aconseguir en Radiotelevisió Valenciana el nivell de pluralisme i independència actual en Radiotelevisió Espanyola?

La senyora vicepresidenta primera:

Gràcies, senyor Pla.

Té la paraula el molt honorable president.

El senyor president del Consell:

Gràcies, presidenta.

Senyories, senyor Pla, eixa llei de dependència que també té el recolzament del Partit Popular a nivell nacional, es podrà desenrotllar en la nostra comunitat gràcies a les polítiques de benestar del govern del Partit Popular.

(Aplaudiments)

És una llei de dependència -i que ho sàpiga també tota la cambra- és una llei de dependència que no té, pràcticament, cap obligació per al Govern d'Espanya; són tot obligacions per al govern autonòmic, però

(aplaudiments)

gràcies que el govern autonòmic porta anys preparant-se per a desenrotllar eixa llei, gràcies a això, eixa llei serà una realitat a la Comunitat Valenciana, i no seria una realitat si estiguera governant el Partit Socialista a la Comunitat Valenciana.

(Aplaudiments)

A la seua proposta de la televisió, dos qüestions: la primera, la vaig dir fa quaranta-huit hores; estic completament d'acord amb què parlem Partit Popular i Partit Socialista de totes les televisions autonòmiques de tota Espanya. A excepció feta de la televisió autonòmica del País Basc, o el Partit Popular o el Partit Socialista tenen responsabilitat política respecte de les televisions autonòmiques de tota Espanya. Per tant, estic d'acord amb ficar en marxa un procés de consens a nivell nacional per a parlar del hui i del futur de la televisió autonòmica.

Segona qüestió: acabe de dir des de la tribuna, el Consell de l'Audiovisual de la Comunitat Valenciana. És una proposta que dona per a treballar conjuntament amb el Partit Socialista i amb Esquerra Unida, per a ficar com més prompte millor, perquè és un compromís personal, perquè és un compromís polític del grup parlamentari del Partit Popular i perquè és un compromís de

de l'Estatut d'autonomia de tots els valencians.

Moltes gràcies.

(Aplaudiments)

La senyora vicepresidenta primera:

Moltes gràcies, senyor president.

Té la paraula l'il·lustre senyor Pla.

El senyor Pla i Durà:

Jo, perdone, senyor president, però no li he preguntat això. Vosté, com sempre, se n'ix per la tangent. Jo li he preguntat si vosté anava a fer alguna cosa

(la senyora vicepresidenta primera colpeja amb la maceta)

similar al que ha fet el Govern d'Espanya en esta comunitat; en esta comunitat, senyor president, que té vosté la responsabilitat i la capacitat de poder fer-ho.

És a dir, allí, el senyor Zaplana, a Madrid, com a portaveu del grup parlamentari ha acordat amb el Govern d'Espanya unes coses molt concretes: cessar el director de Radiotelevisió Valenciana demà i proposar, de consens, buscar un professional independent que puga regir els destins de la Radiotelevisió Valenciana, i acordar la paritat en els òrgans de direcció. Això és el que ha fet a Madrid el Partit Popular. Perquè vosté ací no vol fer-ho?

Jo no li he preguntat res de l'observatori ni he entrat en això, de la qual cosa si volem, podem parlar; perquè perdone, ha tardat vosté vuit mesos en recordar-se del «desenrotll» -que diu vosté- de l'Estatut; ha tardat vuit mesos. Jo no li he dit això.

Vosté s'ha apropiat de canal 9; s'ha apropiat perquè pensa que Canal 9 és el seu passaport cap a les eleccions i per això va posar el seu cap de premsa al capdavant de Canal 9; i per això vosté no complix la paraula que, precisament en el pacte estatutari, està replegada; per això. Perquè vosté pensa que amb Canal 9 va a guanyar les eleccions, manipulant, desinformant i enganyant els ciutadans de la comunitat de manera permanent.

(Aplaudiments)

Per tant, pensa que igual -perquè s'han apropiat de les institucions- pensa que el Palau de la Generalitat és la seu del Partit Popular; per això munta actes. On? En el Palau de la Generalitat fa publicitat i propaganda del Partit Popular.

I vosté s'apropia de les institucions. En general pensant que formen part i que vosté és la institució i la institució és de vosté. No. Vosté a Canal 9 ha de fer alguna cosa que a Espanya el Partit Popular i el Partit Socialista han fet ja i és: si té capacitat i eixa voluntat i vocació de desenrotllament de l'Estatut i de les institucions sente's amb el Partit Socialista i pactem. En primer lloc, li ho repetisc, que el seu cap de premsa deixe de ser director de Radiotelevisió Valenciana, punt un. I, en segon lloc, acordem un professional de reconegut prestigi, pose damunt la taula cinc nom, quatre, acordem-lo, que redrece l'orientació d'eixa radiotelevisió pública cap a una radiotelevisió pública plural, veraç i objectiva i un servei públic per als ciutadans, no un servei de propaganda del seu partit i de vosté.

(Aplaudiments)

I a partir d'ahí jo crec que seria molt senzill. Perquè si no ho fa, senyor Camps, vosté està molt equivocat, si no ho fa donarà una vegada més mostres que una cosa són les paraules que vosté pronuncia amb grandiloqüència, amb notorietat davant dels mitjans i una altra cosa és la realitat, la realitat de la seua pràctica política.

Vosté ací ha dit que és un home disposat al diàleg i al consens. Li recorde, huit mesos després que nosaltres ací, en esta trona mateixa -i ahí estan en los proves, en el

li diguérem de caminar junts en el desenvolupament de l'Estatut. Huit mesos després on s'han presentat distintes iniciatives en esta cambra, que formen part d'eixe acord que vosté diu ara voler complir, que vosté ha rebutjat, ha rebutjat i no ha fet absolutament res. I només li falta Canal 9 on vosté va donar una paraula, que forma part del pacte de l'Estatut.

Vosté hui ha de dir ací si està disposat que tots els valencians i valencianes tinguen la certesa, la certesa i la seguretat que no està disposat a continuar aprofitant-se d'un mitjà públic de comunicació en benefici propi o del seu partit. I ha de dir-ho clar, ha de dir: «Estic disposat a seure amb vosté demà mateixa, a acordar el que el senyor Zaplana, junt amb Diego López Garrido, han acordat a Madrid». Punt. Si no, continuarà vosté caminant amb les paraules per un lloc i amb els fets per un altre i enganyant als valencians i valencianes.

Gràcies.

(Aplaudiments)

La senyora vicepresidenta primera:

Moltes gràcies, senyor Pla.

Té la paraula el molt honorable president senyor Camps.

El senyor president del Consell:

Gràcies, senyora presidenta.

El seu to és, com sempre, de prepotència i imposició, sempre.

«Cesse vosté, cesse vosté, en vint-i-quatre hores. », de manera sumària. Això és imposar i no consensuar, senyor Pla.

Jo li dic el que li he dit i, a més, crec que precisament en l'any on es demostra que quan se vol consensuar s'arriba. Hem arribat al màxim consens possible polític enguany, que ha sigut la reforma del nostre Estatut i a més la més ambiciosa.

Possiblement no m'expresse bé, però és que no sé expressar-me en un valencià diferent. Jo li he dit «desenrotllar» l'Estatut, a la millor per a vosté és millor dit «desenvolupar» l'Estatut. Bé, senyor Pla, no sé per què vosté ha de fer gràcia del verb «desenrotllar», no ho sé, la veritat.

(Aplaudiments)

Perquè són milers de valencians els qui utilitzem la paraula «desenrotllar». A la millor alguna elit, alguna elit utilitzar el verb «desenvolupar». Però li puc assegurar que la immensa majoria dels valencians utilitzem el verb «desenrotllar» i als valencians els dic que vull desenrotllar el seu estatut, perquè és l'Estatut dels valencians.

(Aplaudiments)

Mire, li propose el mateix consens que vam signar, que no és una qüestió de fa vint-i-quatre hores sinó del document que vam signar vosté i jo, el Consell Valencià de l'Audiovisual, i parlar del present i el futur de Canal 9, clar que sí. Sap vosté quina és l'única sentència condemnatòria contra televisió valenciana que s'ha fet en esta comunitat i crec que a tota Espanya? Contra la manipulació del Partit Socialista de Canal 9. Això sí que era manipulació.

(Aplaudiments)

I més li diré. Per cert, per cert, he buscat en l'hemeroteca i el qui va fer els comentaris respecte d'eixa sentència vaig ser jo, que era el primer tinent d'alcalde de l'Ajuntament de València en aquell moment. Curiós, és curiós.

Fa menys, menys de vint anys, deu anys. Pareix mentida, perquè en deu anys hem fet més coses que vostés en vint anys. Per això pareix que siga per a vostés vint anys.

La proposta continua sent la mateixa, la que li he dit en la meua intervenció. Però m'adone que desgraciadament vosté el que vol és la imposició i la prepotència. I més li diré, més li diré. Si vosté vol justificar la seua derrota electoral per culpa d'una televisió, aviats anem.

Gràcies.

(Aplaudiments)

Pregunta d'interés general per a la Comunitat Valenciana formulada pel síndic del Grup Parlamentari Esquerra Unida-Els Verds-Esquerra Valenciana: Entesa, senyor Joan Ribó Canut, sobre els motius pels quals s'han produït tants incidents en la línia 1 de Metrovalencia en el segon semestre d'enguany.

La senyora vicepresidenta primera:

Moltes gràcies, molt honorable president.

Anem a passar a la següent pregunta que correspon formular al síndic del Grup Parlamentari d'Esquerra Unida-Els Verds-Esquerra Vaenciana: l'Entesa, senyor Ribó.

El senyor Ribó i Canut:

Senyor president, des que es va produir el fatal accident del 3 de juliol en la línia 1 de Metrovalencia s'han produït quinze incidents o avaries amb molèsties significatives per als usuaris, l'última el passat dimarts, les últimes per a ser exactes.

El tema ha adquirit tanta freqüència que ha motivat que Ferrocarrils de la Generalitat prenguera una decisió inusual, contractar personal encarregat de tranquil·litzar els viatgers en cas d'avaria. No critiquem la decisió sinó la causa que l'ha motivada, que la línia 1 concentra la major part de les avaries i incidents de Metrovalencia.

I, mire, és difícil explicar-se els motius. Qualsevol govern faria tot el possible per a demostrar que aquell fatal accident és una cosa del passat, que els usuaris poden estar tranquils, perquè s'han pres les mesures corresponents per a impedir que qualsevol altre accident els puga succeir. Els fets demostren que vostés continuen sense fer els deures en la línia 1. Als intolerables incidents i avaries, que es produeixen de forma continuada en aquesta línia de metro només saben respondre amb personal tranquil·litzador dels viatgers. Millor això que res. Però caldrà afrontar les causes dels problemes o prompte hauran de contractar, a més de tranquil·litzadors, psiquiatres per als viatgers.

Senyor Camps, no és normal el que està passant en esta línia. Sobretot és anormal el comportament del seu govern en no resoldre aquesta situació, greu sempre, però intolerable en una línia de metro que ha donat aquest tràgic avís fa tant pocs mesos.

Mire, la comissió d'investigació sobre l'accident del passat 3 de juliol vam insistir de forma reiterada que el fatal accident era conseqüència d'una manca de planificació i d'inversió en seguretat i manteniment, en què plovia sobre mullat, posant per exemple l'accident de Paiporta. Teníem l'esperança que encara que no acceptaren públicament les nostres conclusions en prengueren bona nota i actuaren en conseqüència. Tot sembla indicar que l'esperança amb vostés està prohibida. Els incidents i les avaries ens indiquen que són incapaços de resoldre qualsevol reacció, que s'han quedat com estàtues de sal, sense cap possibilitat de reacció.

Espere que ens done una explicació. I, mire, per favor, no faça com el conseller d'ahir que ens compare per un pacte amb Herri Batasuna i tot açò. Done'ns una resposta seriosa sobre el problema de la línia 1.

Gràcies.

La senyora vicepresidenta primera:

Moltes gràcies, senyor Ribó.

Té la paraula el molt honorable president senyor Camps.

El senyor president del Consell:

La senyora vicepresidenta primera:

Moltes gràcies, senyor president.

Té la paraula el senyor Ribó.

El senyor Ribó i Canut:

Mire, senyor president, abans que se m'oblide i perquè veja que no és negatiu tot. Nosaltres ens congratulem que s'hagen posat les balises per a frenar automàticament els trens a l'entrada de les revoltes perilloses i d'altres punts delicats, ens congratulem. Avui un accident com el que passà el 3 de juliol no pot tornar a passar, és cert. I a més demostra que ni era tan costós, ni era impossible arreglar-ho, com es va manifestar en la comissió que s'organitzà a les Corts. Llàstima que no ho feren abans de l'accident i s'haguera pogut evitar el pitjor accident de la història del metro d'Espanya. Estaven tant distrets en altres temes, tan concentrats en altres coses que no es preocuparen d'este tema.

Però els incidents i les avaries de les quals parlem avui són fonamentalment un problema de falta de manteniment adequat del material de la línia. Hi ha dues coses evidents: és la línia de metro més antiga, vosté ho ha dit i, per tant, necessita més manteniment. L'altre tema que li vull recordar, i espere que li ho recorde el conseller, és que hi ha línies de metro que són molt més antigues que la línia 1 i funcionen sense problemes. Mire, si revisa les intervencions de la comissió veurà que persones, tècnics posats per vostés ressaltaven aquest tema.

Quan un cotxe va entrant en anys l'hem de dur més sovint a la ITV. Això ho sabem tots els qui no ens comprem cotxes cada dia i és normal perquè els materials es fan vells. Tothom sap que si no cuidem un cotxe vell qualsevol dia ens quedem penjats. Als trens, senyor president, els passa el mateix. Quan són nous, com la línia 3 o les altres, necessiten poc o cap manteniment, dintre de quinze anys les unitats de la línia 3 i 5 o es mantenen més o els passarà el mateix que els passa a la línia 1, tant els cotxes com els trens són molt fàcils de mantenir quan són nous, fins i tot moltes vegades se'n pot despreocupar un totalment.

Senyor president, si l'accident del 3 de juliol palesa la manca de seguretat de la línia 1, com vostés han demostrat al ficar les balises que havien d'estar posades amb antelació, els continus incidents i avaries que pateix aquesta línia, generant problemes als usuaris, indiquen amb claredat que ara estan fallant escandalosament en el tema del manteniment de les unitats rodants i de la mateixa línia. I li volem advertir una manca de manteniment, com és evident en la línia 1, pot passar de l'avaria sense conseqüències a convertir-se en una cosa pitjor.

La senyora vicepresidenta primera:

Senyor Ribó, per favor.

El senyor Ribó i Canut:

. és una causa objectiva de manca de seguretat i una fatal acumulació d'avaries i incidents es pot convertir en alguna cosa pitjor.

Li demanem major preocupació pel transport públic, li demanem, senyor president, però no estem segurs que vostés sàpiguen, puguen o vulguen. Segurament caldrà que vinga un nou govern per a tenir un transport públic de qualitat en este país.

Gràcies.

La senyora vicepresidenta primera:

Gràcies, senyor Ribó.

Té la paraula el molt honorable president senyor Camps.

El senyor president del Consell:

La senyora vicepresidenta primera:

Per favor, senyor Such, és que se'l sent molt. Gràcies.

El senyor president del Consell:

(aplaudiments)

que tenga el más mínimo problema. Pido mil disculpas, y yo les pido a todos los miembros del Gobierno, que tiene enorme responsabilidades en un montón de servicios que se prestan todos los días desde la administración autonómica, que no quiero ni un solo incidente en ningún rincón de la Comunidad Valenciana.

(Aplaudiments)

La senyora vicepresidenta primera:

Moltes gràcies, senyor president.

Senyories, finalitzat este punt, es suspén el ple tan sols per cinc minuts. A continuació es vorà el punt número 4, farem un descans de mitja hora, a continuació el punt número 5, els dos són de votació, i finalitzarà el ple.

Per tant, a menys deu, tornarem a iniciar el ple. Se suspén el ple.

(Se suspén la sessió durant uns minuts)

Proposició no de llei sobre la repulsa de les intencions de la directora de la Biblioteca Nacional de catalogació conjunta dels llibres en valencià amb els d'una altra llengua autòctona, presentada pel Grup Parlamentari Popular (RE números 13. 919 i 16. 257, BOCV números 53 i 92).

La senyora vicepresidenta primera:

Senyories, anem a continuar amb el ple, amb el següent punt de l'ordre del dia, punt número 4: presa en consideració de la proposició no de llei sobre la repulsa de les intencions de la directora de la Biblioteca Nacional de catalogació conjunta dels llibres en valencià amb els d'una altra llengua autòctona, presentada pel Grup Parlamentari Popular.

Per a la seua presentació i defensa, té la paraula l'il·lustre diputat senyor Pérez Fenoll.

El senyor Pérez Fenoll:

Bon dia, senyora presidenta.

Senyores diputades i senyors diputats.

Les valencianes i els valencians, i nosaltres, com a representants de tots, no podem deixar que qualsevol institució o persona vullga amagar la realitat de la nostra llengua, vullga fer desaparéixer de certs llocs la nostra llengua, vullga que no defensem les riqueses que mos han deixat els nostres pares; en resum, vullga tapar un dels símbols d'identitat de la nostra comunitat.

El nostre Estatut reconeix com a idioma oficial de la Comunitat Valenciana l'idioma valencià. L'Estatut és una llei orgànica que forma part del bloc de constitucionalitat, on es diu clarament que en la Comunitat Valenciana es parla l'idioma valencià. L'article 3 de la Constitució espanyola, de l'any 1978, en el seu punt 1 diu que el castellà és la llengua espanyola oficial de l'Estat i de tots els espanyols, i tots tenen el deure de conéixer-la i el dret d'usar-la. En el punt 2 mos diu que les altres llengües espanyoles seran també oficials en les respectives comunitats autònomes d'acord amb els seus estatuts. D'acord amb la Constitució espanyola, l'article 7 de l'Estatut d'autonomia de la Comunitat Valenciana aprovat en l'any 1982 ja reconeixia que els dos idiomes de la Comunitat Valenciana són el valencià i el castellà, i tothom té dret a conéixer-los i a usar-los. El nostre Estatut, aprovat en abril de l'any 2006, diu: «La llengua pròpia de la Comunitat Valenciana és el valencià, i l'idioma valencià és l'oficial a la Comunitat Valenciana, igual que ho és el castellà, que és l'idioma oficial a l'Estat».

A més a més, la llei de la Generalitat Valenciana 4/1983, de 23 de novembre, d'ús i ensenyament del valencià, en el seu article 2 determina que el valencià és la llengua pròpia de la Comunitat Valenciana. Aquesta llei suposa la plasmació del compromís de la Generalitat Valenciana i de tots els valencians en la defensa del patrimoni cultural de la nostra comunitat i, d'una manera especial, en la recuperació del valencià, definit com a llengua històrica i pròpia del nostre poble.

Esta llei també afirma que el valencià és part substancial del patrimoni cultural de la nostra societat i, com a tal, el Govern Valencià es considera posseïdor actualment de la capacitat necessària per tal de possibilitar que els diversos sectors socials de tota la comunitat puguen sentir-se compromesos en el procés de recuperació de l'idioma, el valencià, que ha tingut l'honor de rebre del nostre poble la seua estima. I tot això no és una cosa que ho diga jo, és una cosa que és així i d'esta manera està reconegut inclús per la referida per vostés Acadèmia Valenciana de la Llengua en el preàmbul de la Llei 7/1998, de 16 de setembre, de creació de l'Acadèmia Valenciana de la Llengua, la qual, en el seu article 3, reconeix que l'idioma valencià és posseïdor d'una tradició lexicogràfica i literària, d'una realitat lingüística genuïna valenciana i d'una normalització consolidada.

En resum, si el nostre Estatut d'autonomia denomina «idioma valencià» la llengua pròpia dels valencians i, per tant, aquest terme ha de ser utilitzat en el marc institucional, la denominació del nostre idioma no ha de ser objecte de qüestionaments o polèmica. La nostra llengua forma part del patrimoni cultural de la nostra nacionalitat històrica i és un dret constitucional inalienable del nostre poble, desenrotllat en el nostre Estatut d'autonomia, en què es reconeix la nostra llengua autòctona i es designa l'idioma valencià com a idioma històric i propi de la Comunitat Valenciana.

De sobra és sabut que la llengua valenciana va assolir la màxima esplendor literària ja en el segle XV, denominat com a segle d'or de la llengua valenciana. Que alguna institució de l'Estat o de qualsevol departament en què depén ignore aquest dret constitucional és, com a mínim, un clar menyspreu a la història, a la cultura i als drets constitucionals del poble valencià.

En aquest cas, i si el pla de la directora de la Biblioteca Nacional, que pretén dur a efecte amb independència de les discrepàncies filològiques i lingüístiques que puguen existir, considerem que el respecte que mereix el nostre Estatut d'autonomia hauria de ser motiu suficient per a dissipar qualsevol dubte.

Per tot això, estes Corts han de manifestar la repulsa a les intencions de la directora de la Biblioteca Nacional, i en la nostra proposta de resolució que diu que el màxim respecte als drets històrics i constitucionals del poble valencià deuen reafirmar-se i que les Corts Valencianes volen fer arribar a les institucions de l'Estat, als efectes oportuns i per al seu trasllat als organismes que en depenen, aquest acord mitjançant el qual manifesten que no renuncien ni renunciaran a exigir i a defensar davant qui pertoque el dret constitucional d'igualtat de tracte de la nostra llengua autòctona i de l'idioma valencià amb la resta de les llengües espanyoles.

Acabada la meua intervenció, voldria, presidenta, fer una correcció tècnica al text, perquè les dates que figuren en el text, com hi ha hagut una modificació en el nostre Estatut, no es referix a l'article 7 sinó a l'article 6 en este moment, i la llei orgànica és 1/2006, de 10 d'abril, publicada en el BOE l'11 d'abril.

Res més i moltes gràcies.

(Aplaudiments)

La senyora vicepresidenta primera:

Moltes gràcies, senyor diputat.

En representació del Grup Parlamentari Esquerra Unida-Els Verds-Esquerra Valenciana: Entesa, té la paraula la il·lustre diputada senyora Pérez.

La senyora Pérez i Martí:

Gràcies, senyora presidenta.

Senyor Pérez Fenoll, aquesta proposta a mi me suscita molts dubtes, perquè han fet una exposició de motius que quan es mira la proposta de resolució en si, no sé què té a vore, però, de més a més, jo no sé per quin motiu tenim de votar l'exposició de motius d'una proposta de resolució. No ho sé. O siga, serà la primera vegada que això passe.

Podríem tractar, de totes formes, dintre de la proposta que vostés presenten, que té molt de temps, és del 2004 i ha canviat ja la cosa molt, però podríem tractar, senyor Pérez Fenoll allò que vostés exposen com «amb independència de les discrepàncies filològiques i lingüístiques», referint-se al paper que la directora de la Biblioteca Nacional, la senyora Rosa Regàs, està realitzant. Però jo voldria que vosté tinguera en compte que a la directora de la Biblioteca Nacional, a la senyora Regàs, no se li demana que atenga la filologia o la lingüística. Llavors, tampoc entenc que vosté aplegue a eixa conclusió.

És indignant per a mi i per al meu grup, quan exposen igualtat de tracte de la nostra llengua i de l'idioma valencià, que solament ací vostés són capaços d'exposar-ho, que ací solament vostés exigixen i que s'obliden constantment de la teoria del moviment, eh? , el moviment se demostra caminant, i és demostra eixe moviment i eixa necessitat, si parlàrem, que cal avançar per mitjà de la dignificació, la potenciació de l'ús i garantir l'augment de les edicions.

Augment que cal tenir en compte que en l'any 2000 van ser de 25, en el 2001, de 33, en el 2002, 16, i en el 2003, 1 llibre catalogat en valencià i en el 2004, 2 llibres catalogats en valencià. Jo crec, senyor Pérez Fenoll, que en l'actualitat, i estic satisfeta que siga aixina, tant l'Acadèmia Valenciana de la Llengua com la mateixa universitat han reconegut la unitat lingüística, i en la reunió que va mantindre la senyora Rosa Regàs amb l'Acadèmia Valenciana de la Llengua i amb la nostra presidenta de l'acadèmia, així ho varen fer constar. Per tant, ella tenia una certa satisfacció, que al mateix temps me donà seguretat a mi en els dubtes que tenia sobre aquesta proposta de resolució.

Jo li demanaria, senyor diputat, que retiraren aquesta proposta. Pel temps i per la forma, perquè no és la mateixa realitat, perquè fins i tot vosté se l'acaba d'esmenar -efectivament, era necessari-. Jo li demanaria, li repetixc novament, que retirara aquesta proposta de resolució, ja que en aquestos moments tenim, malauradament, diferents realitats. El no-ús, la marginalitat del valencià i el despreci de molts a la pròpia llengua.

Per exemple, la senyora Regàs és una dona que escriu i parla perfectament en valencià, i vostés, en compte d'honorar el tindre una directora general

que siga capaç d'escriure i parlar la nostra llengua, doncs, vostés la menyspreen i, a més, la insulten.

Mire, açò és el que vostés, senyors del Partit Popular i senyor Pérez Fenoll, entenen:

: tot en castellà. Tot! No n'hi ha res que s'escriga en valencià. Solament qui l'edita, la direcció, l'assessorament, la coordinació i la disposició legal; la resta està tota en castellà.

Això és el que vostés demostren com a moviment parlant del valencià. I si vostés estimen el valencià, com la resta de la cambra estima, per favor, senyor diputat, retire-la. I en el suposat cas que no la retire, supose que ha comprés clarament que no l'anem a acceptar.

Moltes gràcies.

La senyora vicepresidenta primera:

Moltes gràcies, senyora diputada.

Sí. Em demana la paraula per a rèplica l'il·lustre diputat senyor Pérez Fenoll.

El senyor Pérez Fenoll:

Gràcies, senyora presidenta.

Senyores diputades, senyors diputats.

Senyora Pérez, vosté començava la intervenció dient que li suscita molts dubtes, però és clar que li suscita molts dubtes perquè vosté no defensa l'idioma valencià, com clarament ho ha demostrat en la trona. Li crema, li fa mal en les seues mans l'idioma valencià. Li molesta a l'Entesa l'idioma valencià.

Per a mi el que és indignant no és el que ha dit vosté. Per a mi és indignant que vosté, com a representant del poble valencià, renegue de l'idioma valencià. Això és el més indignant. I des de la trona mai este diputat ha insultat la senyora Regàs ni l'ha menyspreat. Ha defensat el seu dret a defensar per obligació i per vocació l'idioma valencià.

I no ho manipule, no ho manipule, que fa el mateix que la senyora Regàs, manipular. Perquè si vosté llig les declaracions de la senyora Ascensión Figueres no diu res del que vosté ha dit ara a la trona. La presidenta de l'Acadèmia diu que la senyora Regàs ha manipulat de forma interessada el contingut del dictamen de l'Acadèmia, ja que ha llegit unes línies sí i unes línies no. Ha llegit sols el que li interessa. «No es pot llegir una línia sí i l'altra no per tal de poder argumentar una actuació que l'Acadèmia ni li pareix bé de cap manera». Paraules textuals d'Ascensión Figueres.

I seguix dient: «L'Acadèmia Valenciana de la Llengua està d'acord en la catalogació dels llibres baix la catalogació separada de la del català i en la denominació de valencià» -entre cometes-. Val. O siga. I parla vosté d'una entrevista. La senyora Ascensión Figueres diu que té demanada una entrevista amb la senyora Regàs, que a dia de hui no se li ha donat, per a explicar-li clarament el contingut d'eixe dictamen a què vosté feia referència. Manipulava la senyora Regàs eixe dictamen i vosté seguix manipulant-lo. Llija'l sencer, no llisca entre línies, senyora Pérez.

Res més i moltes gràcies.

(Aplaudiments)

La senyora vicepresidenta primera:

Moltes gràcies, senyor diputat.

Té la paraula la il·lustre diputada senyora Pérez.

La senyora Pérez i Martí:

Gràcies, senyora presidenta.

Mire, senyor Fenoll, té tan poca, diria jo, realitat el que vosté acaba d'exposar que, per acabar breument, li diré que jo ja no discutisc les evidències. Allà vostés i el que pregonen. Jo ja no les discutisc. Sobretot perquè en aquestos moments vosté i el seu partit, el Partit Popular, no està gens legitimat per a parlar de la llengua, perquè parlen el que no practiquen. Facen obres, caminen. Menys paraules, menys burrades en esta cambra i més accions pel valencià.

Gràcies, senyora presidenta.

La senyora vicepresidenta primera:

Moltes gràcies, il·lustre diputada.

Per a fixar posició té la paraula, en representació del Grup Parlamentari Socialista, la il·lustre diputada senyora Escudero.

La senyora Escudero Pitarch:

Moltes gràcies, senyora presidenta.

Senyors diputats, senyores diputades.

Senyor Pérez Fenoll, fins al moment que he muntat ací, a la trona, jo volia creure que després de tota la parafernàlia que vostés han muntat de recolzament a l'Acadèmia Valenciana de la Llengua i fonamentalment també als seus dictàmens, als seus dictàmens, evidentment retiraria, retiraria vosté esta proposició. I tenia l'esperança.

La senyora vicepresidenta primera:

Un moment, senyora diputada. Disculpe, disculpe.

Per favor, senyories, els pregue que si han de fer algun tipus de gestió o alguna conversació que puga ser una miqueta més alta del que és normal que, per favor, que isquen fora perquè si no la senyora Escudero està forçant la veu i no se la sent. Eh! Ho agraïsc moltíssim. Continue, senyora Escudero, i disculpe.

La senyora Escudero Pitarch:

Bé, volia creure, de veritat, que vostés no la mantindrien, que la retirarien, perquè a hores d'ara no té cap raó de ser. Perquè demostra jo crec que ignorància, perquè ratlla en el ridícul i perquè a més és obsoleta, és antiga, és desproporcionada i és absurda, com el discurs que vostés han dut avui ací, al parlament.

Però no, ahí estan enrocats en la llengua a vore si trauen vostés algun rèdit electoral. I nosaltres venim manifestant des de fa temps, en moltes ocasions, en quasi totes, la nostra discrepància total i absoluta en les polítiques que vostés practiquen.

I l'he escoltat, li he escoltat tot eixe resum que vosté ha fet de tota la legislació. Però mire, vull denunciar des d'ací que vostés continuen en el camí encetat fa ja molts anys de fer de la llengua un problema. Continuen en eixe camí.

De què estem parlant? De què? Estem parlant de les ressaques encara electorals de l'any 2004? Estem parlant seriosament, senyor Pérez Fenoll? El que vosté ha dit ací avui ho ha dit seriosament? Jo crec que ha de ser ressaca electoral encara perquè no té ningun sentit que la mantinguen, i sobretot després de dos anys, dos anys que va per ací, amb el que ha caigut, i el que vostés han pactat i el que vostés han anat a eixa acadèmia.

Però pareix que, quan s'apropen les eleccions i queda molt poc de temps, vostés tornen a traure el valencià a passejar, d'una forma, evidentment, victimista; i pensen que aixina els valencians percebran una altra vegada més la llengua com un problema. I en este cas, sens dubte, per la catalogació dels llibres a la Biblioteca Nacional.

Jo li assegure, senyor Pérez Fenoll, que els valencians no estan preocupats per la catalogació dels llibres a la Biblioteca Nacional. Del que estan preocupats els valencians és de per què la salut no va com cal; de per què vostés sols posen primeres pedres i no construïxen hospitals; de per què continuem en les llistes d'espera; de per què no s'atén la gent gran; de per què no tenim els centres de dia com cal; de per què se mos cremen les residències; per què continuem en barracons. Per què? Això li preocupa a la gent. Per què la televisió pública, malgrat el que diga el president, no respon als criteris que ha de respondre democràtics, de pluralitat, de transparència i de racionalitat. Això preocupa als valencians. Preocupa als valencians per què hi ha tantíssima corrupció de nord a sud, tant d'escàndol i tanta opacitat. Els preocupa per què els joves al País Valencià no troben vivenda. Els preocupa per què vostés encara no han donat cap tipus d'explicació a l'accident del metro. Els preocupa el malbaratament en els fastos i en els esdeveniments. Els preocupa la manca de democràcia i l'ocupació del poder que fan vostés. Els preocupa per què desapareixen les indústries tradicionals i vostés no fan absolutament res. Els preocupa l'urbanisme depredador que vostés practiquen. I els preocupa, mos preocupa, en què es gasten els diners i el que continuarem pagant

Però no. Vostés a tot això no donen cap tipus de resposta,

erre que erre

en la llengua, ara per la catalogació i demà no sé per què serà, però sempre, sempre la llengua al camp de batalla.

I vostés normalment -no dic vosté exactament- que la utilitzen poc en públic, i sense dubte molt poc en les institucions, s'ha de vore com manipulen i com instrumentalitzen sempre, sempre que parlem de llengua.

Sí, m'imagine que com tots, farta, farta que sempre la llengua estiga al mig de la batalla política. Sempre.

I fonamentalment, senyor Pérez Fenoll, el que em pareix greu és que vostés ignoren, ignoren dia rere dia les sentències, les sentències del Tribunal Constitucional de fa un mes. La pot repassar, eixa no mos l'ha duta ací. Que ignoren la universitat, que ignoren vostés els escriptors, que ignoren vostés els ensenyants, que ignoren fonamentalment les lleis de les quals nosaltres ens hem dotat. I que ignoren una vegada més el dictamen de l'Acadèmia Valenciana de la Llengua. Per això la seua argumentació, que és la del seu grup, me pareix cínica; cínica perquè representa una visió ètnica de la realitat i d'una societat que està més acord en altres doctrines que les d'un país democràtic i civilitzat.

Vosté ha esgrimit ací la Constitució. Sols la gasten, la Constitució, sols la utilitzen quan els serveix com a arma però, si no, se'ls oblida. I nosaltres, i vostés també, tenim ací massa, massa exemples d'iniciatives que conculquen els drets lingüístics dels valencians com per a parar-mos en la catalogació.

Mire, vosté sap, i ho ha dit igual que jo, que nosaltres ens vam dotar d'una institució, que és l'Acadèmia Valenciana de la Llengua, que ara a més està dins de l'Estatut i som respectuosos en els dictàmens que fa l'Acadèmia. Repasse el del 9 de febrer de 2005. Jo li l'he subratllat i, si vol, li'l donaré perquè. El coneix, el coneix. Aleshores vosté mateixa haurà d'eixir ací o ahí, i dirà «m'he equivocat, m'he equivocat perquè l'Acadèmia no diu el que vosté diu». I ha de pensar la senyora presidenta i tots els acadèmics, per favor, que el Partit Popular mos deixe com estem, que no se clave. Això és el que deuen estar pensant, o pregant, eh. Però a vostés els dóna exactament igual que tota la societat reclame la pau lingüística.

Mire, a mi m'agradaria que me contestara vosté com a portaveu ara alguna qüestió. Què anem a fer? Què van a fer vostés? Dividir també els valencians que escriuen en castellà? En quin apartat pensa vosté que se col·locaran els autors valencians que publiquen a les Illes o que publiquen a Catalunya? Com ho farem? Si ho fa una editorial valenciana estarà en «val» i si ho fa una catalana estarà en «cat»? Els autors andalusos, els argentins, els veneçolans on els fiquem? En una? O els fiquem en tres?

Mire, jo crec que és que hi ha massa exemples, massa, al món civilitzat de convivència lingüística que vostés haurien de repassar i copiar: Bèlgica, Holanda, Sèrbia, Croàcia, Portugal, Brasil, i l'anglés en Austràlia, a Estats Units i a Canadà.

Però ací no s'ha fet pedagogia en la llengua. Ací el que se fa sistemàticament per part del Partit Popular és demagògia en la llengua.

Jo demane des d'ací, demane respecte al dictamen, demane respecte al dictamen del Consell Valencià de Cultura i al dictamen de l'Acadèmia que parlen d'un nom diferent per a una llengua compartida.

Senyor Pérez Fenoll, la llengua i la literatura no entenen de fronteres, sobretot de fronteres polítiques i administratives. Les fronteres lingüístiques no són les polítiques, com vosté bé sap. I el que ha de fer un govern, el que ha de fer un govern com cal és polítiques actives de promoció de l'ús del valencià. Això és el que ha de fer un govern. Donar recursos perquè la gent nouvinguda puga parlar en valencià. Donar, i suportar i recolzar en diners l'escola valenciana. Ajudar els ensenyants en suport específic i a les línies en valencià. I escoltar, escoltar la universitat, escoltar els escriptors, escoltar les institucions, sobretot després, torne a repetir, que l'Estatut posa l'AVL, l'Acadèmia dintre i li dóna sobretot autoritat normativa, li dóna autoritat normativa.

Nosaltres des d'ací defensem allò que defensa la comunitat científica i l'autoritat lingüística. I mai impedirem, com ha passat -no està el conseller Font de Mora-, que una institució discutisca en total i absoluta llibertat.

Com vostés sols pretenen fer una vegada més guerra amb la llengua i no respecten les sentències, ni respecten els dictàmens, segurament s'ho hauran de fer mirar. Perquè mire, l'idioma valencià, del qual vosté parlava, no nega mai la unitat de la llengua ni nega la importància de les diferents modalitats que conformen una llengua.

Nosaltres el que pretenem és que la nostra llengua, el valencià, estiga present a tot arreu, que no se boicotege -com vostés han fet sistemàticament a Europa-, que compte, que se la conega i que cada dia siga més estudiada, més llegida i sobretot més estimada.

I això és el que ha fet palés la directora de la Biblioteca Nacional, que sap perfectament, perquè parla la nostra llengua, com dia molt bé, la representant de l'Entesa, que la catalogació -per favor, escolte'm- dels fons bibliogràfics publicats en la llengua pròpia dels valencians s'ha de sotmetre als principis de la tècnica documental en la qual hauria de prevaler el criteri lingüístic i no consideracions improcedents, com ara la raó social de l'editor o el contingut del llibre, i encara més arguments de tipus polítics.

Jo no sé a favor de què estan vostés. Però sí que vull denunciar que esta proposició no de llei està motivada per un desig. , perdó, no està motivada per un desig de millorar la nostra llengua, sinó per una voluntat, la seua, de tapar qualsevol iniciativa que vinga del govern de José Luis Rodríguez Zapatero, que encara gràcies que està, perquè, si no, jo no sé a qui li tirarien vostés les culpes de tot allò malament que gestionen i fan. I, a més, està motivada també demostrant la nul·la voluntat política que tenen vostés d'acabar amb el conflicte lingüístic que s'inventen cada dia i que pretenen convertir-lo, com sempre, en un serial.

Mire. Vaig acabant, m'agradaria que vosté recordara una frase d'un diplomàtic americà, de Winston Irving, que dia: «La llengua és l'únic instrument que s'afila per l'ús constant». Practiquen això i deixen d'embolicar.

La senyora vicepresidenta primera:

Moltes gràcies, senyora Escudero.

Té la paraula per a rèplica l'il·lustre diputat senyor Pérez Fenoll.

El senyor Pérez Fenoll:

Gràcies, senyora presidenta.

Senyores i senyors diputats.

Senyora Escudero, estic totalment d'acord: la llengua s'afila usant-la. Vosté deu usar-la molt, perquè en el seu discurs, el que més he sentit són insults, desqualificacions, cinisme, ignorància, cap a este diputat. Jo no faré això amb vosté. Espere que se la desafile prompte, pel bé de la nostra cambra. Ho espere.

Dia una retafila de coses que a mosatros també mos preocupen, per això el Govern Valencià està treballant en tot, en sanitat, en cultura, en educació, en tot. Però mos preocupen també altres coses. A vosté no li he sentit que li preocupava el que hui és notícia, que l'alcalde de Barcelona, en un escrit a tots els ciutadans -company de vosté- hui dia que València és la segona ciutat dels Països Catalans. Ara, quan vosté munte ací, a part de dir-me com de mal ho fem en sanitat, que la majoria de gent està contenta, com de mal ho fem en educació, que la majoria dels pares estan contents, com de mal ho fem en tot, a part d'això, que jo ho rebré amb molta claredat, ho rebré, vull que em diga si li pareix bé la carta, per escrit, no dit, perquè no sé com té la llengua d'afilada l'alcalde de Barcelona, el senyor Hereu, vull que diga si està d'acord amb el seu escrit. Si hi està d'acord, vull que ho diga vosté també, però ací, públicament.

Val.

(La senyora vicepresidenta primera colpeja amb la maceta)

Vostés, tant el grup de l'Entesa com vostés, no donant-li suport a esta iniciativa, demostren ser partidaris d'una visió monolítica i centralista de la llengua. Mesclen eixe desig d'uniformitat lingüística amb qüestions culturals i nacionals. Veuen horroritzats la possibilitat que el valencià com a idioma puga ser conegut i reconegut fora de la nostra comunitat. No pareix que els importen els segles de literatura en valencià, la gran quantitat d'escriptors que han proclamat escriure en llengua valenciana ni la importància simbòlica i sentimental que té per al nostre poble.

Mire, es fan versions diferents d'una mateixa obra de teatre o de qualsevol altre tipus de text. I, a més a més, es neguen a admetre, inclús, que registres d'allò més senzills i més formals, és fàcil identificar-los si estan escrits en valencià o en català. Però, senyors, eixa és la realitat lingüística i, el més important, el desig generalitzat del poble valencià, i és que al que es deurien acollir, si volen ser justos històrica i lingüísticament parlant. De fet, tenim coneiximent de versions valencianes que daten de l'any 1395. Diga'm si n'hi han més antigues en l'altre idioma, diga-m'ho vosté.

Resumint, la conflictivitat permanent que hi ha per a discutir la identitat del valencià no ajuda per a res a la recuperació social del nostre idioma. És la nostra obligació, de tots, lluitar per a fer possible que l'orgull que devem sentir per la valencianitat lingüística es reflectisca en tot i pertot, incloent-hi la projecció exterior de la nostra llengua. No podem enquistar-nos en el problema ni aprofitar conjuntures polítiques determinades, ni tampoc podem conformar-mos que lluitant en buscar un equilibri entre unitat i diversitat se mos tracte com a usuaris d'un dialecte de segona. El que hem de fer és acceptar de forma plena i amb orgull que la solució sempre és el respecte al valencià i a la seua tradició històrica, que han de ser preservats legalment i que formen part de la riquesa lingüística del nostre poble.

Res més i moltes gràcies.

(Aplaudiments)

La senyora vicepresidenta primera:

Moltes gràcies, senyor Pérez Fenoll.

Té la paraula la il·lustre diputada senyora Escudero.

La senyora Escudero Pitarch:

Senyor Pérez Fenoll, no m'ha contestat a res del que li he preguntat, a res, i vosté pretén que jo li conteste? No res.

Jo, per descomptat, jo crec que la llengua que parla, la llengua que jo parle cada dia i que l'afile en eixe ús constant, per descomptat, no és un dialecte de segona, això deu ser per a vostés. Per a mi és una llengua fastuosa, maravellosa, que gaste, que practique, que ensenye i que, d'alguna forma, els meus fills i jo mateixa hem estat sempre en l'escola en valencià i explicant en valencià, i això, en definitiva, és fer d'esta llengua una cosa gran i no pensar, com estarà la premsa, dient, és que el valencià és un dialecte de segona. Per al Partit Popular; per a nosaltres, per als socialistes, la nostra llengua és una llengua de primera. El que passa és que està minoritzada perquè vostés ni se la creuen ni la gasten en públic ni en privat, això és el que els passa.

(Aplaudiments)

I jo, de veritat, senyor Pérez Fenoll, li he subratllat el dictamen, li l'he subratllat, perquè és que diu unes coses que és que són irrefutables: «El valencià, idioma propi de la Comunitat Valenciana, forma part del sistema lingüístic que altres corresponents estatuts d'autonomia de l'antiga Corona d'Aragó reconeixen com a llengua pròpia». Val, molt bé. Però després diu: «Encara és perfectament compatible reconéixer la unitat de la llengua i defendre alhora les característiques genuïnes del valencià com a via per a superar les discrepàncies de percepció lingüística existents en la societat valenciana».

Bé, jo li'l donaré ara mateixa, però jo. No, no, sí, sí que li'l donaré, perquè li l'he dut a posta, com no li'l vaig a donar? , perquè segurament no han subratllat el mateix, senyor Pérez Fenoll.

Vosté subratlla unes coses i ve ací i les conta i jo en subratlle segurament unes altres, que són les que me pareixen rellevants, perquè parlen d'una llengua compartida sense que ningú se n'avergonyixca, sense que ningú s'avergonyixca de compartir de la llengua, i perquè, li vaig a dir, estem en un món en el qual és un luxe ser una societat bilingüe i reconéixer eixe bilingüisme, però, sobretot, fomentar-lo i fomentar-lo des d'ací.

I li vaig a dir més, senyor Pérez Fenoll, a nosaltres, els polítics, no mos correspon el que vostés pretenen fer. Per a això està l'autoritat, per a això està l'autoritat lingüística, per a això està l'acadèmia, per a això està la universitat, per a això estan també, per a consolidar l'idioma, la llengua, els escriptors i els ensenyants. Nosaltres els polítics no ens devem clavar mai en la llengua i en la ciència, mai, i vostés estan ací usurpant, per a instrumentalitzar, un paper que no els pertoca. Per favor, deixen la llengua en pau i facen si s'ho creuen exactament el que ha de fer un govern que s'aprecie, que és vetlar pel consens social, vetlar pel consens social i no batallar per la llengua, i alimentar l'ús del valencià. Per favor, diga-li-ho al senyor Camps, que vetle per l'ús del valencià, sempre, que vincule el valencià als agents socials i econòmics mitjançant el diàleg i la concertació. Això és el que anem a fer nosaltres.

Perquè si els ciutadans tenen una percepció positiva, si vostés la tenen, els ciutadans també la tindran, i com vostés no la tenen, el que volen és que els ciutadans tampoc la tinguen. Encara gràcies que estem mosatros per a dir-los als ciutadans que esta, la nostra llengua,

és de primera i no de segona. Clar que sí!

(Aplaudiments)

Respecten el compromís pel valencià, impulsen i lideren, si s'ho creuen, la implantació de polítiques perquè hi haja pluralitat lingüística i promocionen d'una manera definitiva la nostra llengua, promocionen ací i allà, perquè eixa és l'obligació del govern. I quan vagen a Europa, qualsevol dels consellers que està ací, en compte de dir, com ha fet algú,

«como hay mucha gente, hablaré en castellano». Això, vosté ho sabrà i, si no, jo després li passaré el retall, perquè li ho diga al conseller de torn, quan fagen això, que gasten la llengua -hui no està, és una llàstima- i no que l'amaguen. Això és respecte, això és promoció i això és estima.

Moltes gràcies.

(Aplaudiments)

La senyora vicepresidenta primera:

Moltes gràcies, senyora diputada.

La senyora Escudero Pitarch:

(Rialles i veus)

La senyora vicepresidenta primera:

Comença la votació. Per 37 vots a favor, 33 vots en contra, queda aprovada la proposició no de llei sobre la repulsa de les intencions de la directora de la Biblioteca Nacional de catalogació conjunta dels llibres en valencià amb els d'una altra llengua autòctona.

Ara, a continuació, em demana la paraula per a explicació de vot, per no haver intervingut en el debat, l'il·lustre diputat del Grup Mixt senyor Tomás.

El senyor Tomás Puchol:

Gràcies, presidenta.

Simplement per a dir que resulta sorprenent que, bé, s'haja presentat esta proposició per part del Grup Popular, precisament, perquè ells, el que és el Grup Popular, junt amb el Grup Socialista, doncs, són els responsables del que és la creació de la catalanista Acadèmia Valenciana de la Llengua, que el seu informe, de 9 de febrer del 2005 és el que fa, precisament, que s'unifique o li done la ferramenta indispensable al que és la directora general de Biblioteca Nacional, l'instrument indispensable per a justificar la unificació baix la nomenclatura de català dels llibres que custodia la dita institució escrits en llengua catalana i en llengua valenciana.

Per tant, açò és una de les conseqüències lògiques que té la creació de l'Acadèmia Valenciana de la Llengua i, per tant, dir que en este organisme en funcionament, tal com està concebut hui en dia, doncs, encara mos en vindran de pitjors. Per tant, afilen bé el que és el boli, i encara que entren en contradiccions com han pogut entrar hui al presentar el que és esta proposició, perquè precisament és per la creació d'este organisme pel que la directora general ha fet eixa proposta de catalogació, doncs, afilen el que és els bolis, perquè encara mos en vindran de pitjors i encara tindran de fer més esmenes, doncs, igualment de contradictòries.

Res més i eixa és la justificació del nostre vot.

La senyora vicepresidenta primera:

Sí, però la justificació al

, perquè és que li havia eixit nul, el vot.

El senyor Tomás Puchol:

La senyora vicepresidenta primera:

Hagueren pogut votar que sí o que no, però ha eixit nul el seu vot. Simplement era perquè ho sàpia. Com no s'ha definit ara tampoc, si era que sí o que no, era per si volia que ho saberen els diputats.

El senyor Tomás Puchol:

Les qüestions mecàniques. Evidentment, mosatros no estem a favor que se unifiquen el que són, lògicament, els escrits en llengua catalana i llengua valenciana, però també mos pareix un contrasentit que esta proposició l'haja presentada el que és el Grup Popular. Per tant.

La senyora vicepresidenta primera:

El vot era nul. La seua explicació era del vot nul.

El senyor Tomás Puchol:

La senyora vicepresidenta primera:

Val. Gràcies, moltes gràcies.

Per tant, finalitzat este punt. Anem a fer un descans de mitja hora. Es suspén el ple i a continuació serà el punt 5, que també és de votació.

(Se suspén la sessió a les 11 hores i 32 minuts)

(Es reprén la sessió a les 12 hores i 18 minuts)

Proposició no de llei sobre la presentació d'un pla d'adequació dels recursos residencials específics per a malalts mentals amb greus dificultats psicosocials, presentada pel Grup Parlamentari Socialista (RE número 14. 452, BOCV número 60).

La senyora vicepresidenta primera:

(Inoïble)

. presentada pel Grup Parlamentari Socialista.

Per a la seua presentació i defensa, té la paraula la il·lustre diputada senyora Mendoza.

La senyora Mendoza García:

(la senyora vicepresidenta colpeja amb la maceta)

Si no existen suficientes recursos los desequilibrios territoriales son brutales. Si el objetivo era de más de veinte plazas en centros específicos para enfermos mentales en el año 2004, en Alicante en estos momentos tenemos 5,6 por 100. 000. En Castellón, cero, porque hay una residencia acabada desde el año 2002 que no es hasta agosto de 2006 que sale un concurso para la gestión también delegada, esperemos que con mejor suerte para los enfermos que lo que les ha tocado a los pacientes de Benidorm, con una modificación en septiembre de este mismo año y que hoy todavía no está publicada la adjudicación de esa residencia. Cuatro años.

(aplaudiments)

La senyora vicepresidenta primera:

Senyora Mendoza, senyora Mendoza, senyora Mendoza, entenc, com té una esmena presentada, que la defensa ha sigut amb la seua incorporació. Val. Moltes gràcies.

Per tant, anem a passar a la intervenció del Grup Parlamentari d'Esquerra Unida-Els Verds-Esquerra Valenciana: Entesa, amb l'il·lustre diputat senyor Botella.

El senyor Botella i Vicent:

Gràcies, senyora presidenta.

Senyories.

Com pareix ser que este ple de les Corts, que va sent ja dels últims de la legislatura, va arreplegant les propostes que estan presentades des de fa dos anys o dos anys i escaig, dóna la impressió que és que, a més, van deixant-se aquelles qüestions que al Govern Valencià li importa poc o ben poc.

I el tema de la salut mental és una cosa que evidencia al llarg d'estos quatre anys una despreocupació total del govern de la Generalitat. Una problemàtica que està en mans, fonamentalment, dels familiars d'eixos malalts mentals, que patixen diàriament les conseqüències d'una mala política del govern de la Generalitat, tant en recursos humans com en recursos tècnics.

I, per tant, jo crec que malgrat ser una proposta que, com dic, fa més de dos anys que es va presentar, continua tenint actualitat, perquè este Govern és incapaç d'abordar este problema amb seriositat, de crear els recursos i les condicions necessàries per a una situació digna d'estos malalts, i també, en conseqüència, dels mateixos familiars.

I jo crec que no estaria de més que encara que fóra, com dic, a finals ja de la legislatura en què estem, el Grup Popular fóra capaç de fer-se ressò no solament de la proposta que hui discutim ací, sinó, sobretot, del que són les demandes i les queixes dels mateixos afectats, tant dels malalts com dels familiars.

Perquè la despreocupació sobre este tema s'ha vingut demostrant al llarg del temps no sols, com he dit, en la manca d'inversions per a la construcció de centres, de residències, de centres de rehabilitació, d'inserció, de dotació de recursos humans, d'equips necessaris per abordar aquesta problemàtica i atendre els malalts, sinó que inclús les subvencions que es donen a aquelles entitats que col·laboren, que fonamentalment són associacions creades pels mateixos familiars, també, dia abans, com l'any passat en els pressupostos, es veuen disminuïdes les seues quantitats, i que ha de ser a base d'esmenes de l'oposició i mitjançant manifestacions en el carrer dels mateixos afectats, els qui forcen al final a augmentar o a deixar com estaven les quantitats de subvenció a estes associacions.

Per tant, nosaltres anem a recolzar aquesta proposta amb l'esmena que s'ha presentat, que ve a actualitzar les dades en el pressupost i tal.

I sí que voldríem dir que, a més, hi ha una qüestió. , perquè cal tindre en compte que esta problemàtica la compartix la Conselleria de Benestar Social amb la Conselleria de Sanitat. Que hi ha en moltes ocasions una descoordinació total en les dos conselleries i que ni tan sols, com he dit, els recursos que haurien d'estar a l'abast d'estos malalts no es construïxen, sinó que aquells que estan continuen deixant-se en mans d'altres institucions, en el cas sanitari, com són els recursos que hi ha, que pertanyen a la Diputació Provincial d'Alacant.

Recentment hi ha hagut un nou conveni entre la Diputació d'Alacant i la Conselleria de Sanitat, en què s'ha deixat, una vegada més, el centre de la Santa Faç en mans de la diputació provincial. I que jo crec que és hora que vint anys després de tindre les competències al País Valencià, dèsset anys després d'haver-se acabat el termini que donava la llei del Servei Valencià de Salut en aquells moments per traspassar tots els recursos a la Conselleria de Sanitat, estaria bé que definitivament tots eixos recursos estigueren en mans de la Conselleria de Sanitat.

Però no, continuen estant en mans de la diputació provincial, quan això seria permissible si per part de la Conselleria de Benestar Social i per part de la Conselleria de Sanitat s'hagueren fet els deures, s'hagueren construït els centres nous, s'hagueren construït les residències adequades. I aleshores, el que hi ha allí no aprofitaria per a res i podria quedar-s'ho perfectament la diputació provincial. Però amb la manca de recursos que hi ha, sense haver fet les inversions necessàries, sense haver cobert les necessitats, que encara hi hagen recursos que estiguen en mans de les diputacions provincials, en este cas, de la Diputació Provincial d'Alacant, em sembla un despropòsit.

I jo crec que açò. ho afegisc com una dada més, per tractar d'il·lustrar la necessitat que des del conjunt del Consell, i en especial des de la Conselleria de Benestar Social i la de Sanitat, es facen càrrec de quina és la situació real que hi ha respecte a aquestos malalts i les seues famílies i, lògicament, destinen els recursos econòmics necessaris per a fer front a aquesta situació.

I jo crec que seria un pas important que ací es donara recolzament a aquesta proposta que hui es presenta ací. I si hi ha alguna cosa a rectificar, que es plantege, i no sé si la proponent estaria disposada a acceptar-ho. Però jo crec que si hi ha bona voluntat i hi ha realment possibilitat d'aplegar a acords en el sentit que s'asseguren les inversions necessàries per a estos pròxims anys, en eixe aspecte, nosaltres ens donaríem per satisfets.

De totes maneres, com dic, nosaltres, d'entrada, anem a recolzar la proposta tal i com ha vingut, amb l'esmena que ha presentat el Grup Socialista.

Moltes gràcies.

La senyora vicepresidenta primera:

Moltes gràcies, il·lustre diputat.

En representació del Grup Parlamentari Popular, té la paraula l'il·lustre diputat senyor Clemente.

El senyor Clemente Olivert:

Miren, yo les voy a hablar un poquito del pasado, bastante del presente y mucho del futuro, del futuro que tienen los enfermos mentales con este Gobierno en la Comunidad Valenciana.

Miren, a ustedes que les gustan tanto los gráficos, esta es la situación en el año 1995 en la Comunidad Valenciana. Si hablamos de centros para personas con discapacidad, había 96. Ahora hay 211. Si hablamos del número de plazas para atención a personas con discapacidad, en el año 1995 había solo 3. 860. Ahora hay 8. 200. Y en un futuro habrá más de 15. 000 plazas. Si hablamos ya específicamente de recursos, de centros, a personas con enfermedad mental crónica, en el año 1995, señorías, había solamente dos, dos; en el año 2006 hay 68. Si hablamos de plazas de atención a personas con enfermedad mental crónica, en el año 1995, señorías, había 47; en el año 2006, 2. 200; y en el año 2010 habrá casi 4. 500. Y no le quiero a usted cansar realmente con cifras porque esto sería un poco la situación del área correspondiente a Bienestar Social -le echaba de menos, señor Such.

(Aplaudiments)

La senyora vicepresidenta primera:

Moltes gràcies, il·lustre diputat.

Té la paraula, per a rèplica, en representació del Grup Parlamentari Socialista, la senyora Mendoza.

La senyora Mendoza García:

Y los datos, si nos vamos ya a la planificación de recursos concretos, es impresionante cómo decían: «planificación del centro de rehabilitación e integración social de la Conselleria de Bienestar Social». Por ejemplo, en el Camp de Morvedre estaba previsto un centro con 70 plazas, también para el 2004; en L'Horta Sud, 70 plazas. ¿Saben cuántos centros de rehabilitación e inserción social hay en la provincia de Valencia? En estos momentos hay 6: 1 en la Safor; 1 en Ontinyent; y 3 en la ciudad de Valencia, 3 en la ciudad de Valencia. Ni en la Safor, ni el Camp de Morvedre, ni en L'Horta Sud, ni en la Nord, tampoco, ni en ninguna otra de las comarcas de la provincia de Valencia.

Para acceder a un centro de rehabilitación e inserción social; entre tres y seis meses en la ciudad de Valencia, que es donde más hay, porque comarcas enteras de norte a sur del País Valenciano no tienen centros de rehabilitación e inserción social, no los tienen. Vuelvo a leer: Ontinyent, 1; la Safor, 1; y en la ciudad de Valencia. El resto nada. Y si nos vamos a Alicante nos encontramos exactamente con la misma situación.

La senyora vicepresidenta primera:

Senyoria, finalitze, per favor.

La senyora Mendoza García:

(Aplaudiments)

La senyora vicepresidenta primera:

Té la paraula, l'il·lustre diputat, senyor Clemente, en representació del Grup Parlamentari Popular.

El senyor Clemente Olivert:

Yo me doy cuenta que a ustedes les molesta recordar su historia, pero yo pienso que la historia es bueno conocerla, sobre todo para que no se repita, no solamente algunos hechos desafortunados, muy desafortunados que ocurrieron hace muchos años, si los hechos que ocurrieron ya hace bastantes años, hace ya 11 años, y que, desde luego, pienso que los valencianos tienen que conocer cuál es la historia de la acción política y de la acción del gobierno del Partido Socialista, sobre todo por eso, para que no se repita, porque realmente es importante que no se repita.

Yo les he hecho antes una oferta. La situación de los enfermos mentales la podemos mejorar y la debemos mejorar, por ellos y por sus familiares, en esta comunidad. Sería deseable que también existieran iniciativas fuera de esta comunidad. Y, desde luego, ustedes que están en esta comunidad y tienen la responsabilidad de ser una oposición mucho más constructiva de la que son, deberían colaborar con este Gobierno y no pretender utilizar a estos enfermos y a sus familias.

(Aplaudiments)

La senyora vicepresidenta primera:

Moltes gràcies, il·lustre diputat.

Anem a passar a la votació. Comença la votació: per 29 vots a favor y 37 vots en contra, queda rebutjada la presa en consideració de la proposició no de llei sobre presentació d'un pla d'adequació dels recursos residencials específics per a malalts mentals amb greus dificultats psicosocials.

Per tant, senyories, finalitzat este punt, i en un escrit que acaba d'arribar a esta presidència on diu: «Rafael Blasco Castany, conseller de Sanitat, manifesta la retirada de la compareixença davant del ple, registre d'entrada 26. 858, sol·licitada a petició pròpia i que figurava com a punt 12 de l'ordre del dia de hui».

Per tant, anem a finalitzar el ple, abans recordant als membres de la comissió del reglament que a continuació es reunirà la comissió en la sala A, per a procedir a la recepció d'esmenes i al nomenament de la ponència que ha d'informar sobre la proposta del nou reglament del les Corts presentada pel Grup Popular.

Senyories, moltíssimes gràcies.

(S'alça la sessió a les 13 hores i 6 minuts)

