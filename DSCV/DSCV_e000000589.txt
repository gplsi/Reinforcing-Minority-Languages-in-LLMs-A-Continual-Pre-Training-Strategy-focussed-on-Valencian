Ple de les Corts Valencianes realitzat el dia 7 de maig de 2009. Comença la sessió a les 10 hores i 8 minuts. Presideix la presidenta de les Corts Valencianes, senyora María Milagrosa Martínez Navarro. Sessió plenària número 47. Segona i darrera reunió.

Moció subsegüent a la interpel·lació pel procediment especial d'urgència al conseller d'Educació, senyor Alejandro Font de Mora Turón, sobre política general de la conselleria en matèria de concerts educatius amb els centres privats de la Comunitat Valenciana, presentada pel Grup Parlamentari Socialista (RE número 33. 151, BOC número 139)

La senyora presidenta:

(Inoïble)

. subsegüent a la interpel·lació pel procediment especial d'urgència al conseller d'Educació sobre política general de la conselleria en matèria de concerts educatius amb els centres privats de la Comunitat Valenciana, presentada pel Grup Parlamentari Socialista.

Per a la seua presentació i defensa, té la paraula l'il·lustre diputat senyor Sanmartín.

El senyor Sanmartín Besalduch:

Gràcies, presidenta. Bon dia.

Senyories.

La qüestió que ens porta hui aquí és una moció subsegüent a la interpel·lació que vam presentar fa diverses setmanes.

La qüestió és com i de quina manera incorporem progressivament l'anglés com a llengua vehicular en l'ensenyament educatiu.

El problema, paral·lelament, és la. jo diria que falta de credibilitat, la desconfiança de cara a l'administració que ho ha de dur a terme: la Conselleria d'Educació, i sobretot el seu conseller. No té cap confiança i no té cap credibilitat, no sols pel darrer de la famosa Plataforma per l'ensenyament públic i les seues reivindicacions, sinó perquè en el tema del multilingüisme o en el tema del trilingüisme ens ha demostrat en els darrers anys una total inoperativitat.

Jo recorde com, ara farà quatre mesos, el proppassat mes de desembre, el conseller Font de Mora presentava als mitjans de comunicació unes bases per a un futur pla de multilingüisme aquí, a la Comunitat Valenciana. Ens miràrem el pla, que eren 10 o 12 pàgines, i, sincerament, no concretava res.

Tanmateix, però, el mateix conseller, després del rebolcó que significaren les tres manifestacions i la vaga de la setmana passada, aprofitava el pont de l'1 de maig per a presentar-mos de nou -no sé si és el mateix? - un altre pla de plurilingüisme amb objecte que. o amb l'objecte d'incorporar progressivament l'anglés des de primer de primària, de manera que el 80% de l'ensenyament es puga fer en anglés.

De fet, i el sorprenent és que en esta mateixa presentació es parlava que aquests esforços per incorporar un pla multilingüista a l'educació pública valenciana els va començar qui actualment és president de La Generalitat, l'any 1998 aleshores conseller d'Educació.

La realitat, però, sincerament, és que a hores d'ara, a hores d'ara ens trobem que els nostres alumnes, finalitzat l'ensenyament obligatori, no estan ni capacitats per a expressar-se per escrit u oralment ni en valencià ni en castellà, que són les dues llengües oficials de la Comunitat Valenciana, però tampoc amb la llengua estrangera, siga francés o siga anglés.

I, en conseqüència, les contínues presentacions per part del conseller Font de Mora de plans multilingüistes, trilingüistes o plurilingüistes en l'educació pública simplement han sigut pedaços, muntatges propagandístics que no han portat a res.

Si passem a la primera qüestió. Les dues -és que no se sent-.

La senyora presidenta:

(so per interferència d'un mòbil)

El senyor Sanmartín Besalduch:

Gràcies, presidenta.

Estava dient abans d'aquesta interrupció. Li estava dient abans d'aquesta interrupció, però penso que importa a tots, estem parlant del multilingüisme en l'educació.

La senyora presidenta:

El senyor Sanmartín Besalduch:

. pública valenciana. Deia.

La senyora presidenta:

(Se suspén la sessió a les 10 hores i 16 minuts)

(Es reprén la sessió a les 10 hores i 22 minuts)

La senyora presidenta:

Continua la sessió.

(la senyora presidenta colpeja amb la maceta)

(Aplaudiments)

(Remors i pausa)

Señores diputados, les rogaría silencio a todos, por favor.

El senyor Sanmartín Besalduch:

Exactament no sé a on, a on m'havia quedat ni.

Jo, ho dic sincerament, recorde com la setmana passada es va suspendre la Comissió d'Educació. Avui se suspén el ple. El president de La Generalitat a Boston, el senyor Font de Mora no sé on està, i jo parlant aquí avui de l'anglés i el trilingüisme. Sincerament dic ni veig interés ni veig sentit, però bé, vaig a seguir,

(aplaudiments)

vaig a seguir.

Deia que difícilment podem aplicar. No, no, és cert, és cert. Difícilment podem aplicar en el sistema educatiu -penso que és més seriós-, podem aplicar un sistema plurilingüe, és a dir, l'anglés com a llengua vehicular mentres ni vostés tenen voluntat política per a fer-ho, però sobretot, ni tenen recursos econòmics ni recursos humans per a dur a terme.

Estem, ho dic sincerament, ho dic sincerament, farts dels muntatges propagandístics al voltant de l'anglés, quan sempre, al final de la correguda, no s'ha aplicat res.

I ho recordava aquí. Fa quatre mesos va presentar el primer pla de multilingüisme en el sistema educatiu valencià el senyor Font de Mora, sense concretar res. S'aprofitava el passat pont de l'1 de maig per a tornar-mos a presentar un pla multilingüista, que no sabem si és el mateix o no.

La realitat a hores d'ara és que a la Comunitat Valenciana l'alumnat que finalitza l'ensenyament obligatori ni té les competències lingüístiques adequades ni en les dues llengües oficials, tant en expressió oral com escrita, ni tan sols en llengua estrangera, siga l'anglés o siga el francés.

D'acord amb esta realitat plantejo les següents qüestions:

Primera, respecte al tema del valencià, com pretenen vostés aplicar un model trilingüe si vint-i-cinc anys després d'aprovar-se la Llei d'ús i ensenyament del valencià hem estat incapaços d'aplicar un programa bilingüe?

Els nostres alumnes -vulnerant una llei encara vigent, l'article 19 de la Llei d'ús i ensenyament del valencià-, deia que els nostres alumnes no estan capacitats ni oralment ni per escrit per a utilitzar el valencià tampoc en igualtat de condicions amb el castellà.

Si passem al tema de l'anglés, la pregunta que els faig és: com pretenen vostés incorporar l'anglés com a llengua vehicular utilitzant els mateixos mètodes i els mateixos programes que han utilitzat fins ara i han resultat un rotund fracàs?

Jo recorde que aquí, a la Comunitat Valenciana, des de l'any 1998 -era llavors conseller d'Educació el president actual de La Generalitat, el senyor Camps- que estem aplicant en tots els centres o en una part important dels centres de primària l'anomenat Pebe, el pla de bilingüisme o el Pla enriquit de bilingüisme o el Pla d'extensió del trilingüisme, com li vullguen dir.

Consistix este pla, des de l'any 1998 -ara ens dirà els resultats després d'onze anys-, consistix en incorporar l'anglés com a llengua vehicular des de primer de primària. El dia que va presentar -fa quatre setmanes- este pla de trilingüisme, ens deia el senyor conseller que està implantat ja en 311 centres de primària i afecta actualment, després d'onze anys, a 46. 000 alumnes.

La realitat, però, és una altra. La realitat és que, malgrat que fa onze anys que, sent el senyor Camps conseller d'Educació, s'ha aplicat a la Comunitat Valenciana un pla d'extensió del trilingüisme, els resultats han estat un rotund fracàs. I no ho dic jo! No hi ha mestre de secundària que no reconega que els alumnes procedents de primària ni estan capacitats lingüísticament, ni tan sols amb les dues llengües oficials de la comunitat, valencià i castellà, però tampoc, i, sobretot, en el tema de l'anglés. El 87% dels alumnes que finalitzen primària no estan capacitats per a expressar-se oralment o per escrit en aquesta llengua estrangera. No ho dic jo! Ho diu el mateix Institut Valencià d'Avaluació de la Qualitat Educativa. Per tant, rotund fracàs. Encara més!

Com és possible que parlen vostés d'anglés si: han utilitzat l'anglés com a excusa per a Educació per a la Ciutadania; l'Escola Oficial d'Idiomes, de València ciutat, té una gran quantitat d'alumnes sense poder-se matricular en anglés, el 80%; el primer cicle d'infantil, que és el primer any que han incorporat l'anglés -gràcies a la LOE-, resulta que aquí, a la Comunitat Valenciana, depén de la voluntarietat del centre i de la disponibilitat de plantilles.

Per tant, ja que estem en la moció subsegüent, la proposta que li fem nosaltres és molt senzilla i molt clara. En primer lloc, si realment volen aplicar a la Comunitat Valenciana un pla plurilingüe, trilingüe: valencià, castellà i anglés o francés, és molt senzill.

En primer lloc, incrementen les plantilles addicionals dels centres. Plantilles addicionals, no les existents. Amb objecte de què? De disminuir les ràtios i desdoblar els grups. El que no pot ser és que el conseller ens anuncie que per al proper curs, dins de l'oferta d'ocupació pública, s'incrementarà en 350 places el nombre de professors d'anglés. D'estes 350, 250 per a primària, que si dividim en més de tres mil escoles que hi ha a la Comunitat Valenciana, ens surt una mitja de 0,2 mestres per a escola, l'increment. La qual cosa és insignificant o irrisòria.

En segon lloc, respecten l'autonomia dels centres a l'hora de dissenyar i aprovar els seus programes lingüístics.

Tercer. Si realment el que vostés busquen -i que és imprescindible- són mestres trilingües, cal un pla específic de capacitació, un pla especial per a poder ensenyar en anglés, no ensenyar l'anglés.

I, en quart lloc, utilitzen el valencià, utilitzen el valencià com a base per a aquest pla trilingüista.

Vostés -i amb això finalitze-, no solament no estan d'acord amb aquesta proposta, com ja han demostrat, sinó que han dit de forma radical que no. Ni consideren el valencià com a llengua base sobre la qual construir este projecte plurilingüe. Ni accepten la catalogació en valencià de les places de secundària. Ni garanteixen l'autonomia dels centres a l'hora de decidir el model lingüístic. Però, sobretot, ni pretenen reduir ni desdoblar els grups amb plantilles addicionals de mestres d'anglés.

Insisteixo. El que no poden fer vostés és perdre una ocasió històrica per a consensuar un model plurilingüe en el sistema educatiu valencià. Ja està bé de presentar plans i projectes que afecten molts poquets centres, i, en el cas de projectes ja contrastats que porten més d'onze anys de funcionament a la Comunitat Valenciana, el pla enriquit de bilingüisme, han demostrat que és un autèntic fracàs. Els nostres alumnes ni estan capacitats per a utilitzar oralment o per escrit, no solament el valencià o el castellà, sinó també l'anglés. Per això, els fem la proposta que aquí els hem fet.

Gràcies.

(Aplaudiments)

La senyora presidenta:

Moltes gràcies.

Té la paraula, per part de l'Agrupació de Diputats no Adscrits, la senyora Albiol.

Senyora Albiol.

La senyora Albiol Guzmán:

Jo vaig a intervindre sobre la moció que ha presentat el Partit Socialista a aquest ple, que, bé, em sembla que igual hi ha hagut alguna confusió o el que siga. La moció era sobre els concerts educatius.

El primer que he de dir és que aquesta és una moció amb molt de mínims i que nosaltres anem a recolzar-la. Ara bé, crec que des del Partit Socialista haurien de tindre, en el tema dels concerts educatius, un poquet més de coherència.

A l'any 2004, després de vuit anys de polítiques reaccionàries del govern d'Aznar, l'arribada dels socialistes, perdó, del Partit Socialista al poder, va generar expectatives a tots els defensors d'una educació públic, laica i democràtica. Molta gent albergava l'esperança de capgirar les nefastes polítiques de la dreta. Per desgràcia, les esperances es van vore frustrades degut a la feblesa del govern del Partit Socialista, el qual, una volta més, va optar per pactar la nova llei educativa amb la patronal de l'ensenyament, majoritàriament catòlica, i amb Convergència i Unió.

La Llei orgànica d'educació va reforçar els concerts, estenent-los a etapes no obligatòries, com abans ho va fer el Partit Popular, va mantindre la religió a les escoles i no va establir plenament el caràcter educatiu de tota l'Educació Infantil.

Com deia, anem a recolzar la moció, però crec que era absolutament necessari recordar que el que està passant en l'educació al País Valencià és, entre moltes altres coses, conseqüència d'una sèrie de renúncies del Partit Socialista, perquè quan s'estava debatent la LOE, mentre des de l'esquerra uns demanàvem acabar amb el transvasament de diners públics a les escoles privades, vostés van preferir pactar o sucumbir a les pressions de la jerarquia catòlica.

Pel que fa al País Valencià, fa uns mesos el conseller d'Educació, Alejandro Font de Mora, va dir -i llisc textualment- que anaven a continuar pel camí del concert educatiu per a garantir la llibertat. Jo supose que el senyor conseller es referia a la llibertat d'empresa, que és l'única que es garantix; la llibertat de l'empresa privada a convertir l'educació dels nostres fills i filles en un negoci rodó, un transvasament de les arques públiques a les butxaques privades, en detriment, com no! , de l'educació pública, en detriment de la igualtat d'oportunitats i en detriment de la llibertat d'educació.

Fonamentalment, es tracta d'engreixar la jerarquia catòlica, una institució molt lligada ideològicament a la dreta recalcitrant que representa l'actual govern autonòmic. Una inversió que té la seua contrapartida. Ja vaig dir l'altre dia que, quan arriben les eleccions, els bisbes demanen el vot posant com a excusa: l'avortament, l'eutanàsia, els matrimonis homosexuals, etcètera. Però, en realitat, no és això el que els preocupa, en realitat demanen el vot per a la dreta, perquè continue el monopoli de l'educació concertada, l'assignatura de religió, els privilegis fiscals del seu patrimoni i una gran part del pastís de l'IRPF, que suposen milers de milions d'euros que estan disposats a defensar siga com siga.

Al País Valencià, la despesa fixa en concerts educatius es menja el pressupost d'educació. No s'invertix en infraestructures educatives en la pública, ni en personal de suport, ni en educadors, ni en professors de llengües estrangeres, ni en escoles infantils. I tots els diners, o una gran part dels diners, es deriven a la privada. Suposem que amb el nom de Déu.

El resultat per a l'educació pública és que 25. 000 alumnes enguany van començar el curs en els barracons. El resultat és que tenim un 30% de professors que estan en una situació d'interinitat. El resultat és també l'increment de la taxa de fracàs escolar. Tots els indicadors confirmen que el 36% de l'alumnat del País Valencià no finalitza l'Educació Secundària Obligatòria. Açò situa la nostra autonomia en penúltim lloc estatal. I mentre, a l'educació privada-concertada es posen traves a l'escolarització en igualtat de condicions de tot l'alumnat. El 90% d'alumnes immigrants van a l'escola pública, perquè als centres concertats, els que també se sostenen amb diners de tots i totes els valencians, seleccionen l'alumnat d'una manera racista, xenòfoba i classista, a més, segreguen l'alumnat per qüestió de sexe, i, a més, es margina la nostra llengua.

Davant d'aquesta situació, és urgent la posada en funcionament de polítiques públiques per revertir aquest procés en defensa d'una educació pública, laica i de qualitat, amb condicions d'igualtat. El govern valencià, a l'igual que el govern central, té l'obligació i la responsabilitat de defensar, mantindre i consolidar l'ensenyament públic com a eix vertebrador del sistema educatiu i com a element fonamental de la cohesió social del país, i no pot permetre l'escola pública esdevinga subsidiària de la xarxa privada-concertada.

Res més. Gràcies.

La senyora presidenta:

El senyor Soria Mora:

(aplaudiments)

(Remors i aplaudiments)

(La senyora Moreno Fernández diu: «Será porque le han cortado. »)

(Aplaudiments)

Me gustaría saber, además, si sus propuestas educativas serían avaladas públicamente por el señor Alarte, o tal vez le pase lo mismo como le han pasado a las propuestas lingüísticas que hay aquí, en su grupo, que han sido desautorizadas por el señor Alarte. Yo creo que por ese camino irían.

Y usted sabe perfectamente, señor Sanmartín, que los conciertos se establecieron al amparo de una ley estatal, la LODE, durante la etapa de los gobiernos de los señores González y Lerma, 1983-1995. ¿Y qué ocurre? Que lo que entonces era bueno, ¿ahora les parece malo porque están en la oposición? ¿Acaso ustedes tienen un discurso diferente allá donde gobiernan? ¿En Cataluña son buenos? ¿Aquí son malos?

(Aplaudiments)

¡Y sí! , son contradictorios, porque, donde gobiernan, mantienen los conciertos educativos en una proporción superior a la que hay aquí en la Comunidad Valenciana. Hagan un esfuerzo por una vez, presenten alternativas claras a la política del Partido Popular y, a lo mejor, alguna vez los valencianos les reconocen algo.

(aplaudiments)

nuestro partido apoya los conciertos -no tenemos vergüenza de decirlo- y ha extendido los conciertos a la enseñanza no obligatoria. Pero también podemos afirmar con orgullo que han sido los gobiernos del Partido Popular los que más esfuerzo e inversión han hecho por la educación pública en la Comunidad Valenciana, señor Sanmartín, y usted conoce los datos de inversión, lo que pasa que los oculta detrás de las pancartas.

La senyora presidenta:

El senyor Soria Mora:

(Aplaudiments)

La senyora presidenta:

El senyor Sanmartín Besalduch:

Gràcies, presidenta.

És dir, demanar disculpes per l'errada en una moció subsegüent a una interpel·lació, però que no lleva, en absolut. , no es pot llevar de damunt, en absolut, quina és la realitat del sistema públic valencià.

Jo parlaré de concerts, no es preocupe, no tinc per què portar-ho com vosté.

El que sí que li demanaria. havent demanat ja disculpes per l'errada, és que l'únic que no pot fer vosté aquí és acusar a este portaveu d'Educació de falta de rigor, però, sobretot, de sectari.

Sí, sí, sí. No, no, vaig a dir-li, aquí, si algú hi ha inhabilitat, aquí, si algú hi ha desautoritzat és un conseller que ja fa temps que no el veem aquí i que no dóna la cara per defendre el sistema educatiu valencià.

(Aplaudiments)

Esta persona sí que està inhabilitada, esta persona sí que està desautoritzada. Però li demanaria, des d'aquí, que utilitzés esta energia que ha demostrat per a combatre, vosté i el senyor Font de Mora, el 40% de fracàs escolar que actualment existix en la Comunitat Valenciana.

(Aplaudiments)

Li demanaria que utilitzés esta energia, que quasi s'ofegava llegint de pressa i corrent aquí, per a combatre els més de 1. 300 barracons que tenen el nostre sistema educatiu, i que sap que representen més de 30. 000 alumnes amb aules prefabricades.

(Aplaudiments)

M'agradaria que utilitzés la mateixa energia per a combatre les irregularitats i les anomalies de CIEGSA a l'hora de contractació en la construcció dels centres educatius. Però, sobretot, m'agradaria que utilitzés la seua energia per a combatre, per a impedir que el 85% dels alumnes immigrants no se concentren en els centres públics de la Comunitat Valenciana.

(Aplaudiments)

Per a això ha de fer esforços i pujar aquí, per a això.

De totes formes vaig a parlar-li de concerts, i resumiré estos tres minuts per a dir-li, mire, a la millor, és perquè no ho sap, no li han passat, però vosté coincidirà amb mi que, ¿no li pareix vergonyós que s'utilitze el 40% del capítol quart, transferències corrents de la Conselleria d'Educació, en concerts educatius que no responen, atenció! , que no responen a una planificació prèvia? Evidentment que va ser un govern socialista el que va introduir aquí a la Comunitat Valenciana la política de concerts, però concertant aquells trams obligatoris, ¡obligatoris! , no aquells trams educatius que no són obligatoris.

I el Partit Socialista del País Valencià, a hores d'ara, li diré quina és la postura concreta respecte als concerts, no vagen anomenant ahí que si Alarte, que si allò, que si allò altre, coincidim plenament amb el secretari general del meu partit.

¡El Partit Socialista pensa actualment que els concerts són acceptables sempre que complementen la xarxa pública de centres educatius! ¡Però mai en aquells trams que hi han places suficients en l'escola pública! Aixina és de clar. ¿Això és tan difícil d'entendre? ¿No té vergonya de dedicar vostés 23 milions d'euros anuals en concertar batxillerats quan hi han places suficients a la pública?

(Aplaudiments)

¿No tenen vergonya? ¿Vosté no té vergonya de dedicar 26 milions d'euros cada pressupost per a privatitzar el primer cicle d'infantil, que és zero, un, dos i tres anys?

¿No tenen vergonya d'això, en lloc de fer una xarxa d'escoles públiques dependents de La Generalitat?

¿O que no ho sabia vosté quan ha pujat aquí? ¿No té vergonya de dedicar 16 milions d'euros en concertar els cicles formatius de grau superior que no són obligatoris? Esta és la realitat.

Però vaig a dir-li més, utilitze l'energia per a dir-li a este conseller inhabilitat una cosa, que el primer que ha de fer abans de tornar aquí, abans de tornar aquí, és pagar el que deuen als mestres i professors de la concertada de la Comunitat Valenciana.

(Aplaudiments)

I vosté ho sap, que aquest portaveu, que vosté li diu que no té rigor i que és sectari i que és dogmàtic, va presentar una esmena als pressupostos perquè es pagaren els milions d'euros que es deuen als mestres i als professors de concertada a través del mòdul econòmic corresponent. Per a això hauria d'aplicar les seues energies i no per a pujar aquí i llegir uns papers que a saber qui li'ls ha pogut donar.

Moltes gràcies.

(Aplaudiments)

La senyora presidenta:

El senyor Soria Mora:

(Aplaudiments)

(Aplaudiments)

(Aplaudiments)

(Aplaudiments)

(inintel·ligible)

(se sent una veu que diu: «Un solar. »)

(Se sent una veu que diu: «Un solar. »)

(aplaudiments)

Pero a nosotros no nos hacen falta citas, no nos hace falta citas del señor Antich. Nosotros tenemos claro. , nuestro partido se presentó a las elecciones y dijo claramente que iba a concertar los tramos no obligatorios. Y que no tenemos vergüenza. Usted diga claramente que si se presentan van a eliminar los conciertos. Si es lo que le pide el cuerpo. Si todas sus intenciones van por ahí, señor Sanmartín. Dígalo claramente, atrévase.

La senyora presidenta:

El senyor Soria Mora:

(Aplaudiments)

La senyora presidenta:

Punto nueve: moció subsegüent a la interpel·lació al Consell sobre la política general del Consell en relació al comerç dels productes peribles, presentada pel Grup Parlamentari Esquerra Unida-Bloc-Verds-IR: Compromís.

Antes de proceder a finalizar este pleno, les recuerdo a los portavoces que inmediatamente tendremos la Junta de Síndics.

(La senyora presidenta colpeja amb la maceta)

(S'alça la sessió a les 11 hores i 3 minuts)

