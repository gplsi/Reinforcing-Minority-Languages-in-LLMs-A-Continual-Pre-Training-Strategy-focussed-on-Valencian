Ple de les Corts Valencianes celebrat el dia 19 de no-vembre de 2001. Comença la sessió a les 10 hores i 37 minuts. Presideix la Molt Excel·lent Senyora Marcela Miró Pérez. Sessió plenària número 55.

Compareixença del Molt Honorable President de la Generalitat Valenciana, senyor Eduardo Zaplana Hernández-Soro, per tal d'informar sobre la nominació com a candidat a la Presidència del Comité de les Regions (RE número 31. 416)

La senyora presidenta:

S'obri la sessió.

Bon dia, molt honorable senyor president, honorables consellers, il·lustres diputades i diputats.

Punt únic de l'ordre del dia: Compareixença del Molt Honorable President de la Generalitat Valenciana per informar sobre la nominació com a candidat a la presidència del Comité de les Regions.

Té la paraula el Molt Honorable Senyor President.

El senyor president de la Generalitat:

Pienso que no puede haber ninguna duda de que ocupar la presidencia del Comité de las Regiones constituye para la Comunidad Valenciana una oportunidad importantísima que nunca se nos había presentado. La renovación del Comité de las Regiones se producirá en plena presidencia española de la Unión Europea y en un momento particularmente decisivo en el que la Unión Europea se enfrenta, como les decía anteriormente, a empresas tan significativas como la reforma institucional y la ampliación hacia el este. Y todo ello va a permitir a nuestra comunidad que pueda liderar el debate político y las propuestas de futuro entre las regiones europeas y trabajar en favor de nuestros intereses colectivos y de todas las regiones españolas y europeas.

Concluyo estas palabras reiterándoles lo que les decía antes: mi disposición al diálogo para que podamos trabajar unidos en la consecución de las grades metas que se nos presentan. Nos encontramos ante un momento idóneo para situarnos decididamente a la vanguardia de las regiones europeas. Si finalmente resulto elegido presidente del Comité de las Regiones, esta comunidad tendrá un protagonismo en la política europea como nunca había alcanzado hasta ahora. Confío por ello en contar, señorías, con su respaldo, y me comprometo desde este momento a mantenerles informados de mi actuación en este ámbito.

Muchas gracias. (Aplaudiments des d'un sector de la Cambra)

La senyora presidenta:

Moltes gràcies, senyor president.

Intervenció dels grups parlamentaris per a fer observacions, fixar posicions o fer preguntes.

Té la paraula l'il·lustre síndic del Grup Parlamentari Esquerra Unida, senyor Ribó.

El senyor Ribó i Canut:

Senyora presidenta.

Senyor president.

Senyors diputats.

Estem ací com a conseqüència de la sol·licitud de compareixença urgent; no ho ha mencionat vosté, però a mi sí que em sembla important la urgència, per explicar el nomenament com a president de les regions de la Unió Europea, i nosaltres volem comentar en primer lloc el sentit de la urgència: senzillament no l'entenem.

Senyor president, mire, l'hauríem entés si vinguera a explicar-mos com ajudar urgentment els ajuntaments i els damnificats particulars dels temporals de la mar, ens sembla un tema realment urgent, com generar les condicions perquè a nivell urbanístic no es repetisquen molts dels desgavells que tenim.

Nosaltres hauríem entés aquesta urgència si ens haguera vingut a explicar aquí quins motius han dut el seu partit a ficar la gavina del Partit Popular sota l'anagrama d'una caixa d'estalvis, escollir emprant el model piconadora només a representants d'un partit. Efectivament, és legal, vostés van fer la llei perquè ho fóra, però al nostre entendre trenca totes les regles de funcionament, i sobretot restringeix el mercat d'aquelles entitats a només els que pensen com vostés políticament, generant animadversions.

Mire, nosaltres haguérem entés que vinguera a explicar-mos, per què el seu grup parlamentari va tirar a la paperera la primera iniciativa legislativa popular que arribà a aquestes Corts.

La senyora presidenta:

Senyor Ribó, atinga's a la qüestió, a la compareixença.

El senyor Ribó i Canut:

Sí, estic. , gràcies, senyora presidenta, però estic intentant explicar per què no entenc el nomenament del caràcter d'urgència que venia sol·licitat pel Govern, i estic intentant posar exemples respecte d'això.

Doncs, mire, no, les urgències no eren aquestes, la urgència rau que el seu partit l'ha nomenat perquè en febrer ­en febrer, i estem a 20 de novembre­, dintre com a mínim de dos mesos i mig, el nomenaran president del Comité de les Regions.

De veritat, senyor president, on està la urgència, on està la urgència. Nosaltres l'hem buscat, i mire, de veritat, l'únic motiu que ens explica aquesta urgència l'hem trobat en l'article 263 del Tractat de Niça quan parla del Comité de les Regions, diu: "Se crea un comité de carácter consultivo, denominado en lo sucesivo Comité de las Regiones, compuesto por representantes de las entidades regionales y locales que sean titulares de un mandato electoral en un ente regional o local". La Presidència del Comité de Regions és del 2002 al 2004, del 2004 al 2006 crec que serà l'alcalde d'una ciutat molt important com Birmingham, les properes eleccions autonòmiques seran en la primavera del 2003. Per a ser president, per tant, diu, segons el tractat de Niça, que s'ha de ser titular del mandat electoral d'un ens regional o local. És a dir, com que no és creïble que vosté es presenta a regidor per Benidorm, haurà de ser titular d'aquestes Corts.

Mire, no calia muntar tant de número per a dir-mos que no va a complir el que vosté va dir que faria de no tornar-se a presentar. I nosaltres li hem de dir amb claredat, eh? , el Comité de les Regions, des del nostre punt de vista no es mereix tanta importància com vosté li ha donat aquí, se li ha donat a la Televisió Valenciana, etcètera. Naix en el Tractat de Maastricht en el 1991, té unes competències merament consultives, ho diuen tots els tractats, emeten dictàmens merament consultius i s'ha acabat. Veure'l donar tanta importància a aquest comité ens sembla fins i tot minusvalorar les seues tasques executives en el nostre país.

El Comité de les Regions és un comité estrany, amb mescla de representants de regions i municipis. Al nostre entendre, i li ho volem dir clarament, totalment insuficient i buit de contingut, i no és una opinió només nostra, les comunitats i nacionalitats fortes ­no esta, com vosté ha dit­, les que es creuen el paper de les regions i les comunitats autònomes en la Unió Europea, estan platejant intentar millorar seriosament el seu contingut, separant la representació de les regions de la dels municipis, perquè sembla lògic, articulant ­ens haguera agradat sentir-ne parlar d'açò, senyor president­ mecanismes perquè les decisions que afecten les comunitats autònomes, on només ara participen els estats, puguen coparticipar també les comunitats autònomes.

I és lògic, senyor president, les regions fortes qüestionen el seu nomenament. És lògic perquè vosté no té credibilitat per a encapçalar una reforma d'aquest tipus. Si no ha sabut ni fer-ho ací! , si no ha sabut encapçalar una reforma de l'Estatut d'Autonomia, un estatut de segona categoria, i ara ens planteja que va a reformar el Comité de les Regions!

Mire vosté, nosaltres pensem que hem vista la seua incapacitat per a reivindicar un paper actiu de les comunitats autònomes a l'hora de negociar conjuntament amb l'Estat espanyol els temes europeus, de poder participar amb l'Estat en les negociacions que ens afecten, i de veritat, d'Europa hi han moltíssims temes que ens afecten directament: negociacions amb països del nord d'Àfrica, amb tercers països, política agrària comunitària sobre productes del camp i acords de les distintes OCM, on hem vist els interessos dels nostres llauradors moltes vegades ficats en llocs secundaris pel Govern estatal, i ens haguera agradat, i pensem que és imprescindible, que la nostra comunitat autònoma tinga mecanismes de codecisió, concretament.

Al nostre país li interessa molt, molt! , estar en els llocs on realment es prenen les decisions que ens afecten a nivell europeu; negociar conjuntament amb el Govern central els temes que afecten l'agricultura, l'economia, el fons de cooperació; estar, encara que siga presidint llocs on es fan dictàmens consultius, sens dubte és interessant, però és totalment secundari respecte a l'anterior.

Senyor president, per molt que intente's convéncer-mos que el seu nomenament permetrà que es lliguen gossos amb llonganisses en el nostre país, la realitat és molt distinta. En febrer diuen que el seu partit el nomenarà president d'un comité merament consultiu, anomenat "de les regions", amb el qüestionament d'aquells que precisament creuen més en la dinàmica regional europea.

Nosaltres li volem reiterar el que déiem en la Junta de Portaveus: som diputats, no som cortesans. Però també li volem dir una cosa: a nosaltres almenys.

La senyora presidenta:

Senyor Ribó, vaja finalitzant.

El senyor Ribó i Canut:

. a nosaltres almenys, també li volem dir, que tampoc es tracta de vendre cares les felicitacions por este evento que nos hará pioneros de vaya usted a saber, eh? , de veritat. Doncs, res, de veritat, el felicitem pel seu futur nomenament, també el felicitem per haver estat nomenat president del congrés del seu partit, i si ens diu el dia del seu natalici, també el felicitarem, per felicitacions que no quede, senyor president. (Aplaudiments des d'un sector de la Cambra)

La senyora presidenta:

Moltes gràcies, senyor Ribó.

Té la paraula l'il·lustre síndic del Grup Parlamentari Socialista­Progressistes, senyor Puig.

El senyor Puig i Ferrer:

Senyora presidenta.

Senyories.

Vaja per davant senyor Zaplana, la nostra felicitació pel suport que ha obtingut del seu partit per tal de presentar la seua candidatura a la Presidència del Comité de les Regions.

Abans de res, vull deixar ben clar dos qüestions prèvies: en primer lloc, que si el que avui ací haguérem de discutir, si el que avui ací haguérem de tractar fóra l'elecció del president de la Generalitat Valenciana per a una institució europea, esta sessió ens pareixeria lògica i oportuna. I en segon lloc, si este nomenament fóra de veritat una oportunitat per a promoure la comunitat i les seues potencialitats al si de les institucions europees, que no dubte ningú, ni vosté, senyor Zaplana, que tindria el nostre decidit recolzament.

Lamentablement, fins al moment, pel que hem escoltat i sobretot i pel que s'ha dit els dies anteriors en els mitjans de comunicació, tot açò ho devalua vosté, reduint-ho només a una operació de màrqueting. Amb una urgència inusitada, com se dia abans, ve avui a explicar què farà vosté en el futur en el Comité de les Regions.

Per què vosté no es dóna tanta pressa i no ve ací a comparéixer a les Corts Valencianes per tants i tants de temes plantejats per l'oposició que encara vosté ací no ha discutit? , qüestions fonamentals en l'àmbit educatiu, en el sanitari, qüestions fonamentals com les inundacions.

Pretén utilitzar esta Cambra com una plataforma més del seu aparell propagandístic, ben actiu estos dies, sobretot en la televisió que ja ha fet seua. Avui pretén, en definitiva, que estes Corts només siguen un plató més de Canal 9.

Açò, senyor Zaplana, açò, és la representació del poble valencià, i el que passa és que vosté fa temps que ha perdut el respecte a esta institució, a estes institucions valencianes, i hui també a les institucions europees. Que vosté no sap distingir allò que és públic d'allò que és privat és una qüestió que ho evidencia diàriament el seu govern. Ara, avui també deixa ben patent que tampoc sap distingir el que són unes decisions del seu partit ­legítimes, però del seu partit­ de les decisions d'una institució.

Avui vivim una situació estranya que han provocat vostés en esta Cambra. Un dia important en el que es debat l'esmena a la totalitat als pressupostos per part dels grups de l'oposició. Avui vivim una situació en la qual s'està discutint sobre una decisió interna que ha pres un partit, al voltant d'una candidatura que es presentarà a l'any que ve, en un òrgan en el qual els qui han de votar encara hui no estan escollits. Però sap vosté que a Europa sí que segueixen els tràmits democràtics fins el final? Sap vosté que només és encara el candidat del Partit Popular ­molt important, per cert­ però només el candidat del Partit Popular?

Senyor Zaplana, li exigim un respecte als procediments democràtics, respecte a esta Cambra, respecte als ciutadans valencians quan se'ls venen burres que no tenen res a vore amb la realitat, respecte al Comité de les Regions i als grups que allí estan representants, que estan representats per alguna cosa, i respecte al conjunt de les institucions comunitàries.

Ací estem acostumats, a la nostra Comunitat, a què vosté menyspreue les institucions, que desdenye a l'oposició, que abuse de la seua majoria, que impose l'absolutisme més irresponsable, com la setmana passada en l'elecció dels representats de Bancaixa, que manipule la televisió com una república bananera, que abaixe este Parlament o que negue les bases del control democràtic. Ací ja ho sabem. Li preguem que no trasllade al Comité de les Regions la seua forma de ser política. Si acaba sent president d'eixa institució i actuara com estem acostumats que actue ací, no solament no viuríem un episodi positiu per a la nostra Comunitat sinó que tacaria també vosté les institucions europees.

Ens preocupa que deixe en mal nom la Comunitat. No exporte des del primer dia a Europa el retrocés democràtic que està aplicant ací. El president del Comité de les Regions ha de ser elegit ­i ho ha dit vosté­ per votació i aquesta votació serà lliure i secreta i serà quan toque l'any que ve. El Partit Popular europeu no serà per si mateixa qui elegirà, l'elegiran els representants legítims de les institucions de tota Europa. No entén la distinció entre partit i institució?

Els propers mesos s'haurà emés a Brussel·les, i vosté ho nomenava anterior d'una altra manera, sabrà perfectament que en Europa consensuar és possible i que ací, si vosté volguera, també seria possible. Però el consens no és simplement dir-li a vosté amén. El consens és participar conjuntament i corresponsabilitzar-nos en una política comú en els afers europeus. I en això sí que estem disposats, però no a dir-li "sí senyor", aplaudint tots els dies perquè ha arribat ací el líder mundial. Eixe no pot ser el plantejament.

Com no podia ser d'altra manera, també, la seua campanya desaforada en els mitjans de comunicació ha incomodat fins i tot per la seua inoportunitat a molt dels seus companys en les institucions comunitàries. Senyor Zaplana, en la seua actitud d'intentar capitalitzar fins el final este nomenament, el que està és fent del Comité de Regions simplement un instrument dels seus plans de márquèting. La seua propaganda, que inclou passejar per Brussel·les, per dir que es preocupa dels interessos generals, però que lamentablement després de sis anys en el Comité de Regions el seu balanç és ben bé pobre.

El que més li recorda a Europa de la seua presència ha estat el desmesurat aparell mediàtic que sempre el rodeja quan apareix en els seus breus moments que assisteix a cada sessió. Sis anys d'una presència ­amb tot el respecte­ mediocre i carent d'iniciatives considerables. En qualsevol cas, no ens ha sorprés la intervenció buida de projectes i plena de triomfalisme que ha fet avui. Estem parlant d'una institució, com és el Comité de les Regions, que està immersa en un profund debat i qüestionada, està en certa manera en crisi, que no vol dir que siga negatiu, però està en crisi; està molt qüestionada, com sap, per comunitats autònomes espanyoles i també per lànders i també per altres tipus de regions importants d'Europa. I no és d'estranyar que només a vosté li importe la seua promoció personal. Perquè ni vosté ni el seu partit tenen un projecte europeu definit i que done la resposta als grans reptes que té la Unió. La conseqüència de qui té un projecte esgotat en esta comunitat és que poc ha d'oferir en la dimensió europea.

La situació d'avui és absurda. Vosté està posant els interessos personals i partidaris per davant dels debats que necessita esta Comunitat. Els propers anys els valencians tenim fites claus en la Unió: la integració dels nous països o la progressiva disminució de gran part dels fons comunitaris que ara rep la nostra Comunitat. Pot hi haver un període transitori, però hi haurà una disminució ostensible, això és evident. El Comité de les Regions va ser impulsat en el seu moment pel Tractat de Maastricht per dos líders de major envergadura política europea d'aquell moment: un socialista, Felipe González, i un democristià, Helmut Kohl. Dos líders amb sensibilitat i capacitat de comprendre la importància que tenen les regions en la construcció d'Europa. Van ser conscients que junt al fenòmen de la globalització, les regions europees tenen un paper creixent i cada vegada més acceptat pels ciutadans com expressions de convivència, com a àmbit d'organització cívica i política, com espai.

La senyora presidenta:

Senyor diputat, vaja finalitzant.

El senyor Puig i Ferrer:

. de defensa de les identitats culturals i socials pròpies. La defensa de la identitat, un element clau en el moment de la globalització.

Tot això, evidentment, contrasta molt amb el que és la política del Partit Popular i també el pensament neocentrista, més que en el centrista, en el centrista i neocentralista, del senyor Aznar. L'evidència d'este (inintel·ligible) paper de les regions europees en el futur de la Unió no ha evolucionat, al nostre parer, cap el reconeixement institucional suficient en l'ordenament comunitari. Dins d'Espanya no està convenientment resolta la participació de l'espai regional en la formació de la voluntat estatal que es manifesta ací de les institucions comunitàries, i en moltes ocasions, com vosté sap, afectant directament a competències que són de les comunitats autònomes.

El camí cap el reconeixement del fet regional en la Unió Europea tanmateix només acaba de començar. Hi ha senyals clares i evidents positius, com el reconeixement en els tractats del principi de subsidiarietat, la convicció de l'existència d'un dèficit democràtic en les institucions comunitàries, que saben que existeix i cal vèncer, o la pressió de les regions amb més iniciativa que demanen més pes, més protagonisme en les decisions comunitàries. Regions europees amb capacitat legislativa, com la nostra, i que demanen més pes i que demanen que cada vegada les regions es tinguen més en compte. Eixes són regions que acabaran marcant el camí. Mentrestant esta comunitat.

La senyora presidenta:

Senyor Puig, acabe ja.

El senyor Puig i Ferrer:

Acabe ja, un moment.

Mentrestant esta Comunitat, que també té una ampla capacitat legislativa, està absent de moviments fonamentals, com és la cimera de Lieja. Estan absents d'aquells qui representen l'avantguarda d'este moviment. Els socialistes defensem un reforçament de les funcions del comité, la seua legitimació davant el tribunal de justícia i una aplicació ampla del principi de subsidiarietat. Tot això des de l'aprofunditzament en la democràcia i des de la visió que tenim de les decisions que s'han d'adoptar, sempre que es puga, el més prop dels ciutadans.

El Comité de les Regions té encara grans limitacions i el seu treball és veu dificultat per una representació desequilibrada entre les estructures internes dels estats membres. És un òrgan que necessita evolucionar amb la seua pròpia identitat, perquè naix a meitat camí entre una representació heterogènia i una gran debilitat institucional. És per això que cal enfortir el comité i afegir-li noves competències en relació al Parlament.

Senyories, per acabar, nosaltres creem en l'Europa dels ciutadans, creem en l'Europa social, creem en l'Europa construïda des d'avall, des de les ciutats, des dels pobles, des de les regions. I, en eixe sentit, els avance molt breument algunes propostes, alguns compromisos en els quals podem parlar i podem arribar a consensos si vosté vol.

El primer és.

La senyora presidenta:

Senyor Puig, el temps s'ha acabat.

El senyor Puig i Ferrer:

Doncs, senyor president, amb molt de gust li faré referència en el moment que siga possible als punts d'acord que nosaltres plantegem. En qualsevol cas, tinga per presentada la nostra mà estesa per tot allò que signifique la millora dels interessos generals d'esta Comunitat i sobre tot el paper que de veritat han de tindre les regions a Europa; per a la seua campanya de promoció d'imatge ja té molt d'aparell.

Gràcies. (Aplaudiments des d'un sector de la Cambra)

La senyora presidenta:

Moltes gràcies, senyor Puig.

Té la paraula l'il·lustre síndic del Grup Parlamentari Popular, senyor Font de Mora.

El senyor Font de Mora Turón:

La senyora presidenta:

Senyories, pregue silenci.

El senyor Font de Mora Turón:

Se ha dicho, y con razón, por su señoría, se ha dicho y con razón que uno de los temas que se van a tocar es el reparto de las inversiones estratégicas en las zonas periféricas. Y esto en una Comunidad como la nuestra no se les ocultará a ustedes que está en el límite del Objetivo 1, no se les ocultará a ustedes que este es un tema de enorme trascendencia. Por tanto, el que un valenciano se encuentre al frente de un organismo como el que nos ocupa esta mañana y desde esa presidencia pueda defender las posiciones de nuestra Comunidad, en ese y en otros campos, creemos que es muy importante.

La senyora presidenta:

Senyor Font de Mora, vaja finalitzant.

El senyor Font de Mora Turón:

La senyora presidenta:

Moltes gràcies, senyor Font de Mora.

Té la paraula per a donar resposta conjunta el molt honorable senyor president.

El senyor president de la Generalitat:

En cualquier caso yo mantengo la importancia y la urgencia de la comparecencia. Y es el único Parlamento del mundo en el que cuando el presidente pide comparecer, a sus señorías de los grupos de la oposición les molesta que comparezca. No es la primera vez. Solamente quieren que se pueda comparecer para hablar de los tres temas puntuales que marcan la agenda política de sus señorías. Pero un tema de la importancia y la trascendencia de este, que ahora volveré a destacar, no es objeto de preocupación para sus señorías.

Y trasladaré, con pena y con tristeza, los argumentos sobre el importante papel del Comité de las Regiones que tienen sus señorías, al candidato socialista, el alcalde de Birmingham. Le diré, pues mira, en mi comunidad no defienden precisamente las posiciones que tu estás defendiendo de la importancia en este comité; tienen la desgracia de que los líderes de la izquierda en la Comunidad Valenciana creen que esto no vale para nada, y que lo que tu dices no tiene nada que ver con la realidad. (Aplaudiments des d'un sector de la Cambra)

Miren, miren sus señorías, miren sus señorías. Yo creo que era positivo, pero para su desgracia, por lo que ustedes han expresado, van a tener larga constancia de la importancia del Comité de Regiones y de la presidencia del Comité de las Regiones. Les auguro que van a tener cumplida cuenta durante dos años de esa importancia. Tengan la seguridad. (Remors)

Pues mire usted, no coincidimos en nada. Absolutamente en nada. Esta es una comunidad fuerte, y nosotros nos lo creemos. El problema es que ustedes no se lo han creído nunca y han vivido y trabajado para otros territorios de España. (Remors) Ese es el problema, señor Ribó. (Aplaudiments des d'un sector de la Cambra) Ese es el problema fundamental. Ese es el problema fundamental. Nosotros sí que hemos creído en la fortaleza de esta comunidad desde siempre. Hemos creído y lo hemos demostrado, y lo hemos demostrado en el ejercicio de nuestra labor de gobierno. Y todo lo que ha pasado y todo lo que ha ocurrido es producto de una muy buena gestión de gobierno.

La senyora presidenta:

Per favor, senyories.

El senyor president de la Generalitat:

Simplemente, señorías, les digo que he cumplido con mi obligación, que estoy tremendamente orgulloso de la nominación de mi grupo que propicia el acceso a la presidencia del Comité de Regiones y que, con el acuerdo de sus señorías o sin el, defenderé con toda mi alma, como he hecho hasta ahora, los intereses de esta tierra. (S'escolta una veu que diu: "Muy bien") (Aplaudiments des d'un sector de la Cambra)

La senyora presidenta:

Moltes gràcies, senyor presidente.

Té la paraula, per a rèplica, el senyor Ribó.

El senyor Ribó i Canut:

Senyora presidenta.

Senyor president.

Mire vosté, jo li he fet una referència a la seua elecció futura com a candidat en aquestes Corts per una cosa. Vosté m'ha parlat del senyor Maragall. Efectivament, hi ha hagut abans presidents, concretament presidents del Comité de les Regions, que no mantenien el seu lloc.

Però jo li recomane una lectura atenta del tractat de Niça, signat el 26 de febrer de 2001, on diu taxativament que "el artículo 263 se sustituye por el texto: compuesto por representantes de los entes regionales y locales que sean titulares de un mandato electoral en un ente regional o local o que ostenten responsabilidad política ante una asamblea elegida". Eixe article s'ha canviat, s'ha canviat, senyor president. Jo crec que és important que vosté el tinga en compte, perquè açò modifica. No és el mateix article d'abans. O sigui, va començar en el tractat de Maastricht amb uns plantejaments, però el tractat de Niça l'ha canviat. I, per tant, hi ha una relació entre allò que deia jo abans i aquesta nominació. Jo crec que és molt clar.

Mire, jo volia fer una altra afirmació. En aquest període legislatiu ­que jo recorde, i pense que no n'hi ha una altra­ s'ha aprovat una proposició no de llei, a instàncies d'Esquerra Unida, tractant d'un tema europeu dels fons de cohesió. I es va aprovar, després d'una transaccional, per unanimitat. A nosaltres ens interessen profundament els temes europeus. No estem d'acord en tot, no n'hem estat mai i continuem sense estar d'acord en molts temes, però a nosaltres ens interessen profundament, i la prova és que estem duent iniciatives en aquest sentit. Ara, per posar un altre exemple, tenim una altra iniciativa per veure com s'està duent en aquesta comunitat tota la implantació de l'euro, que nosaltres, per exemple, pensem que les tasques que hauria de fer aquesta comunitat, la Generalitat, estan bastant retardades. I és una iniciativa que duem des de setembre, perquè tinga clar que estos temes ens interessen.

Però açò no vol dir que ens agrade el Comité de les Regions. Ens sembla absolutament insuficient. Pensar que resoldrem els problemes de la nostra comunitat amb Europa a través del Comité de les Regions, ens sembla, a més, que no és anar pel camí adequat, perquè els problemes, les negociacions, els aspectes econòmics i els aspectes polítics, per desgràcia, i li ho vull reiterar, per desgràcia, en aquests moments no passen pel Comité de les Regions. Eixe és el problema, i vosté ho sap millor que ningú. És una cosa que va nàixer en l'any 1991 amb el tractat de Maastricht. És un Comité que algun dia igual funciona adequadament. A nosaltres també ens agradaria que el Parlament Europeu tinguera més competències. Li ho dic de pas. És una altra cosa que considerem un dèficit democràtic clar. També ho diem. Però no ens agrada.

I nosaltres li hem de dir, senyor president, li hem de dir. Clar, vosté ha fet molt incidència al terme fort. Mire, li volem reiterar: esta comunitat, políticament, no és una comunitat forta, perquè té un Estatut d'Autonomia de segona categoria. I vosté va vindre no fa molts anys aquí a dir-nos que volia plantejar el tema de la nacionalitat històrica. I jo recorde el seu discurs el passat 9 d'octubre, on s'havia oblidat descaradament d'açò. Per tant, nosaltres li reiterem: no és una comunitat políticament forta, perquè el seu marc legal és de segona divisió ­i li ho reiterem. I la culpa, sis anys després de governar, és seua, perquè no ha pres les iniciatives necessàries.

I mire vosté, quan parlem de reformar l'Estatut d'Autonomia ­eixe Estatut es va aprovar en 1982, es va escriure en l'any 1981 d'alguna manera sota determinats efectes de determinades coses que passaren, i entre altres coses, no estàvem encara en la Unió Europea­, caldria ficar en aquest Estatut aspectes importants respecte, concretament, a la gestió i a la capacitat de codecisió i de conegociació amb l'Estat Espanyol en temes que ens afecten. Clar que sí! Nosaltres entenem que este és el camí. I este camí nosaltres no som, i vosté el primer, no som capaços d'abordar-lo perquè som una comunitat políticament febla, perquè tenim un Estatut de segona categoria i perquè no podem avançar pels camins corresponents. Eixe és el tema. I la responsabilitat, senyor president, és fonamentalment seva.

Per açò vosté no té credibilitat. Nosaltres creiem que no té la credibilitat suficient per a abordar una reforma d'una cosa que ens sembla important. Ens agradaria que el Comité de les Regions poguera ser un ens fonamental de decisió. Clar que sí! Les bones paraules ens encanten, les compartim. I el recolzarem sempre que les plantege formalment en aquestes Corts, sempre que les plantege.

La senyora presidenta:

Senyor Ribó, vaja finalitzant.

El senyor Ribó i Canut:

Però si vosté no ha estat ni capaç de consensuar amb la seua direcció a nivell estatal una reforma seriosa de l'Estatut d'Autonomia, com ens podem creure que vosté serà capaç de millorar seriosament el Comité de les Regions?

Mire, no, no. Comencem pels temes d'aquí, que són els que veiem, els que realment són operatius, i té tot el nostre recolzament. Si vol que parlem de reforma de l'Estatut i si vol que parlem de reforma del Comité de les Regions, tot el nostre recolzament el té, perquè volem avançar clarament en aquesta direcció, però no l'hem vist avançar. Paraules, paraules i només paraules.

La senyora presidenta:

Moltes gràcies, senyor Ribó.

Per a rèplica, té la paraula el senyor Puig.

El senyor Puig i Ferrer:

Gràcies, presidenta.

Senyor Zaplana, el primer que li he de dir és que vosté té una experiència acreditada de demagògia, i el primer que fa es posar en paraula del altres el que no hem dit. Jo no he dit que el Comité de les Regions siga una cosa intranscendent i no siga important. Això no ho he dit. Jo crec que és important. I mire si és important que el que jo li plantejava abans ­i ara li ho puc reiterar amb un poc més de temps­ és la nostra proposta respecte a punts concrets.

I li dic que el Comité de les Regions ha de passar de ser un òrgan consultiu a ser una institució política normalitzada dins de l'entramat de les institucions europees. En segon lloc, li demanem. Ara s'està debatent la constitució europea. Després de la presidència belga, cal fer un grup d'actors que van a decidir com es constitueix i quin procés tindrà la constitució europea. Bé. Nosaltres volem que en el procés de constitució i de conformació de la idea de la constitució europea estiguen presents les regions i estiguen presents els municipis. I, fonamentalment, que s'establisca un sistema en el qual realment siga possible eixa participació.

En tercer lloc, per a la conferència intergovernamental de 2004, volem que vosté, l'alcalde de Birmingham i el Comité de les Regions en el seu moment, plantegen claríssimament una proposta concreta, perquè estiga dins de l'agenda, que comprometa claríssimament als governs de la Unió.

En quart lloc, volem que es determine clarament un principi que està assumit per tota la doctrina europea, que és el principi de subsidiarietat, que no només estiguen establits els grans principis, sinó que es porte a la realitat. És fonamental. I això cal vore de quina manera són reconegudes competències reals que tenen les autonomies, en el nostre cas, o els landers a Alemanya, fonamentalment.

Per una altra banda, i en quint lloc, que s'aplique també el que fa referència al llibre blanc de Prodi en tot allò que ha de vore amb la transparència. I a més, de pas, i això ja al marge, si és possible, que s'aplique també ací entre nosaltres, que ja seria un avanç. Però en qualsevol cas, intentar desenvolupar el new governance en allò que fa referència també a l'aspecte regional.

I finalment, la posició clara respecte a l'ampliació. El Comité de les Regions ha de fer valer el seu pes claríssimament en el procés de l'ampliació, per tots els problemes derivats que van a haver per al conjunt dels ciutadans.

I li vull dir a més que ara hi ha una situació diferent, i vosté ho sap. És una situació diferent a quan Maragall va ser president. Entre altres coses era més incipient el Comité de les Regions i hi havia una dialèctica diferent. En estos moments sap que hi han problemes, i si no ho sap, seria molt irresponsable per la seua part. Sap que hi han regions que volen anar més enllà, que no se conformen amb este plantejament. I nosaltres no estem dient que s'inutilitze el CDR i que se faça res diferent; volem que siga el CDR, però volem que el CDR, o el que isca del CDR, siga una institució potent, políticament considerable i capaç de posar a tots dins, i que no hi hagen altres fora que estiguen fent la guerra per la seua banda.

Per tant, li vull dir que nosaltres en tot eixe plantejament estem disposats a parlar. Però la seua presència ha d'aprofitar-la també en les institucions europees, encara que només siga en estos moments de caire consultiu, per canviar els seus hàbits democràtics. Només que canviara els seus hàbits democràtics nosaltres, sincerament, ens donaríem ja per satisfets i el felicitaríem entusiàsticament pel seu ascens als cels europeus.

La veritat és que ahí hi han hàbits fonamentals que a Europa estan marcats com a claus. Per exemple, la transparència en els assumptes públics, que se conteste al Parlament ­això, evidentment, és una cosa elemental, que no se fa­, que la competència siga en igualtat i que tots tinguen el mateix dret a competir en el lliure mercat ­que ací en este país en moltes ocasions no és possible­ i el compliment fonamental de les directives comunitàries, i li vaig a posar dos exemples només: les directives que fan referència als temes mediambientals, que som la comunitat autònoma que més recursos té en esta qüestió, més recursos en els tribunals, és a dir, i després en temes que tenen a vore amb l'economia, la mateixa aplicació d'allò que és la Llei de caixes, que en estos moments ja se veu claríssimament que va en contra del que diu Europa i del que diu el senyor Aznar, però vostés ací l'apliquen de la manera que volen. I certament altres qüestions i altres expedients oberts als quals no me vaig a referir, però que vosté coneix perfectament.

Finalment, allò que li vull dir, a més, per acabar, és que hi ha una qüestió que fa vosté, crec, sincerament, si me permet una observació, que fa malament en fer-ho aixina. Europa s'ha de construir entre tots, i nosaltres no podem tindre la sensació que anem a Europa a vore què traem. Eixe no és el plantejament. El plantejament és que Europa som nosaltres, i que nosaltres hem de participar de tot moment en allò que és la construcció d'Europa.

I a mi me pareix molt bé que vosté siga president.

La senyora presidenta:

Senyor Puig, vaja finalitzant.

El senyor Puig i Ferrer:

. i s'equivoca i actua vosté de manera mesquina quan diu que els altres no volem este país. Actua vosté de manera mesquina, perquè no és veritat. I s'ho crega o no s'ho crega, jo, si vosté és president, me pareixerà bé, perquè serà bo per a esta comunitat, entén? O siga, que no se pose aixina, perquè la realitat és que no pot fer eixa ratlla entre uns valencians afectos i uns valencians desafectos. Això no és possible.

Jo li vull dir ­senyora presidenta, acabe ja­ que hem de construir Europa estant en Europa i treballant per Europa, i no podem construir-la des de l'àmbit partidista i en cada lloc dient una cosa diferent, i tots intentant tindre la mentalitat, si se'm permet, pueblerina d'explicar en cada lloc el que toca. No senyor. Construïm Europa, participem, siguem forts a Europa. Ahí estarem.

Jo, finalment, acabe simplement dient-li que al mateix temps m'agradaria que vosté ja com a president del CDR també influïra clarament per aturar el retrocés en la descentralització i el retrocés en l'Estat de les autonomies.

La senyora presidenta:

Senyor Puig, acabe.

El senyor Puig i Ferrer:

. que s'està produint ara a Espanya.

Moltes gràcies.

La senyora presidenta:

Moltes gràcies, senyor Puig.

Per a rèplica, té la paraula el molt honorable senyor president.

El senyor president de la Generalitat:

Y yo sé que sus señorías cada vez que digo algo que no les gusta dicen que es demagogia, pero al fin y al cabo yo practico un diálogo abierto y franco sobre cuestiones en esta tribuna. (Remors) Lo que pasa es que sus señorías probablemente no quieran que se frecuente.

La senyora presidenta:

Pregue silenci.

El senyor president de la Generalitat:

La senyora presidenta:

Per favor, senyories.

El senyor president de la Generalitat:

. porque, sin duda, la razón la tendrán sus señorías. Pero yo le pregunto, y con esto acabo, ya que su segunda intervención no da para más réplica, les pregunto y les pido que se hagan una reflexión: Hay resultados democráticos en la Comunidad Valenciana evidentes. Hay reconocimientos en el ámbito nacional evidentes. Se acaba de producir un reconocimiento claro de todos mis colegas de toda Europa en el Grupo Popular Europeo. ¿No serán ustedes los equivocados? (Aplaudiments des d'un sector de la Cambra)

La senyora presidenta:

Moltes gràcies, senyor president.

Senyories, s'alça la sessió. La següent sessió començarà en cinc minuts.

(S'alça la sessió a les 12 hores i 3 minuts)

