Ple de les Corts Valencianes celebrat el dia 27 de setembre de 2000. Comença la sessió a les 10 hores i 40 minuts. Presideix la Molt Excel·lent Marcela Miró Pérez. Sessió plenària número 28. Primera reunió.

Debat sobre declaració de política general realitzada pel President de la Generalitat Valenciana, Molt Honorable Senyor Eduardo Zaplana Hernández-Soro, de conformitat amb el que disposa la Llei 6/1987, de 23 de setembre, que modifica l'article 50 de la Llei 5/1983, de 30 de desembre, de Govern Valencià.

La senyora presidenta:

Molt Honorable Senyor President de la Generalitat.

Senyores diputades, senyors diputats.

La presidència accepta l'oferta de les Corts i declara obert el període de sessions.

D'acord amb l'article 56 del Reglament, he de comunicar a la Cambra que durant les darreres vacances parlamentàries la Diputació Permanent estigué reunida el dia 6 de juliol de 2000.

Punt únic de l'ordre del dia: debat sobre declaració de política general realitzada pel Molt Honorable Senyor President de la Generalitat Valenciana, de conformitat amb el que disposa la Llei 6/1987, de 23 de setembre, que modifica l'article 50 de la Llei 5/1983, de 30 de desembre, de Govern Valencià.

Per a formular esta declaració el Molt Honorable Senyor President del Consell té la paraula.

El senyor president del Consell:

Desde aquí les reitero el compromiso del gobierno que presido de intentarlo también de forma muy sincera, como ya les manifesté en la comparecencia que, con carácter voluntario, solicité tras las últimas elecciones generales.

Al presentar ante esta Cámara el programa de gobierno que obtuvo la confianza mayoritaria de sus señorías, les manifesté que nuestra actuación se basaría en la búsqueda de puntos de encuentro con las restantes fuerzas políticas. Sin olvidar al mismo tiempo ­decía entonces­ que el respaldo inequívoco otorgado por los electores el 13 de junio de 1999 tiene para nosotros la fuerza de un contrato, que genera la obligación moral y política de cumplir en su integridad el programa con el que comparecimos a las elecciones.

La Ciudad de las Artes y las Ciencias de Valencia se convertirá en el espacio de divulgación científica y cultural más importante de Europa, con una perfecta complementariedad entre sus cuatro espacios. El primero que ha entrado en funcionamiento, L'Hemisfèric, ha contado con dos millones de visitantes desde su apertura en 1998. El Museo de las Ciencias se abrirá al público en fechas próximas y espera recibir no menos de medio millón de personas en el primer año.

La senyora presidenta:

Senyories, silenci, per favor.

El senyor president del Consell:

Señorías, les he hablado de agua, de energía, de infraestructuras, de proyectos de dinamización, de medio ambiente, de un conjunto de cuestiones que inciden en el desarrollo económico de la Comunidad Valenciana, y, por tanto, en el gran objetivo económico que les he planteado: la consecución del pleno empleo.

Muchas gracias. (Aplaudiments des d'un sector de la cambra)

La senyora presidenta:

Moltes gràcies, senyor president.

Se suspén el Ple, que es reanudarà a les dotze i mitja.

(Se suspén la sessió a les 12 hores i 5 minuts)

(Es reprén la sessió a les 12 hores i 35 minuts)

La senyora presidenta:

Senyories, es reprén la sessió.

En representació del Grup Parlamentari Socialista-Progressistes, té la paraula l'il·lustre síndic senyor Puig.

El senyor Puig i Ferrer:

Moltes gràcies, molt excel·lent senyora presidenta de les Corts.

Molt honorable president de la Generalitat Valenciana.

Senyores diputades i senyors diputats.

Comparec per primera vegada davant d'esta Cambra, com a portaveu del Grup Parlamentari Socialista­Progressistes, des del sentiment de la responsabilitat i des de l'emoció de representar la veu de milers de valencians i valencianes, que ens van atorgar la seua confiança per a defensar els interessos generals del nostre país, per defensar la llibertat, per defensar la tolerància i la igualtat d'oportunitats. Comparec des del respecte més profund a totes les seues senyories, al govern legítim del nostre país, a la societat civil valenciana, als mitjans de comunicació i als protagonistes de la voluntat de ser del nostre poble que són tots els valencians.

Em permetran que manifeste en primer lloc el meu agraïment més sincer a la direcció del meu partit, del Partit Socialista del País Valencià, i als companys i companyes del meu grup parlamentari, per la confiança que han dipositat en la meua persona, i molt especialment a l'anterior síndic del nostre grup, Antonio Moreno, pel seu treball permanent en moments ben difícils, sempre defensant amb dignitat l'espai progressista i les justes ambicions del poble valencià.

Compareixem des de l'oposició, des d'on els ciutadans ens van situar per a poder complir amb l'obligació de fiscalitzar el govern, criticar les accions desencertades i presentar l'alternativa necessària. El sistema democràtic se fonamenta en l'articulació de la dialèctica govern-oposició, juntament també amb l'acció ciutadana i el paper fonamental dels mitjans de comunicació. No funciona adequadament un país quan cada branca de l'arbre democràtic no compleix amb la seua obligació, o no li estan facilitats els instruments per tal de fer-ho, o no té la llibertat per a exercir uns drets que a la vegada són deures.

Senyor Zaplana, esta oposició complirà amb el seu deure, complirà amb el compromís que té amb la ciutadania des del treball, des del rigor i des de la lleialtat. Esta és una oposició que vol ser útil socialment, que no vol viure arraconada en el negativisme, que vol fer de l'alternativa el seu atribut d'identitat.

Exigim respecte, perquè li donem respecte. Exigim transparència, honradesa i eficàcia, perquè l'obligació de qualsevol governant que no és ­i ho hem de tindre clar sempre tots­ sinó l'administrador provisional dels quefers de la comunitat, és la seua obligació. Exigim lleialtat amb el país, perquè a la fi allò que importa és la millora de la qualitat de vida de la ciutadania, la seguretat dels valencians en el seu futur i l'ambició necessària per fer avançar la nostra comunitat.

Senyor Zaplana, li ho reitere, volem ser una oposició lleial, una oposició serena, una oposició reflexiva, però també intransigent en l'arbitrarietat, radical davant de la injustícia. Fa poc més de quaranta-vuit hores, saben vostés, els socialistes hem tancat una etapa caracteritzada per la recerca de nous referents, de nous equips i d'un projecte polític renovat. Un projecte que reflectisca i es veja reflectit en els canvis que la societat ha experimentat al llarg de la darrera dècada.

Em permetran dir-los que malgrat la intensitat del debat, malgrat les moltes errades que hem pogut cometre, i que hem comés, els he de dir que crec que hem encertat. I aplicant la màxima de Willy Brandt, quan deia que "els problemes de la democràcia se solucionen amb més democràcia", ens hem situat novament com a referent d'il·lusió, d'esperança, de milers de valencians que han vist, que estan veient com un partit en vocació de govern és capaç de generar de nou expectatives i esperances reprenent la passió per la política. Sí, la passió per la política en majúscules, passió per l'única arma, l'única eina carregada de futur que garanteix la igualtat d'oportunitats als ciutadans, i que millora l'esdevenir de cada persona, de cada família, de cada empresa. (Pausa)

El PSPV és avui un partit recuperat i que se sent capaç, en ganes, en vocació d'impulsar les institucions de la societat valenciana cap a un nou escenari que garantisca les nostres oportunitats com a poble, i el desenvolupament dels projectes de vida de les valencianes i els valencians. Els socialistes, després dels nostres congressos, aprofundint en la democràcia, volem demostrar un nou tarannà, un nou estil, al que hui ací també vull ser fidel desenvolupant una oposició lleial i constructiva, però també inflexible i crítica en la defensa dels interessos de la nostra comunitat.

Pertoca en este debat analitzar l'acció de govern i la situació general de la Comunitat Valenciana. M'agradaria haver de ser molt menys crític del que ho vaig a ser, però la realitat del país és la que és des de la nostra opinió, i seria també injust no fer l'anàlisi que vaig a fer. Li garantisc, senyor Zaplana, que no coincidisc en eixe estil d'oposició, en aquell estil que es practicava ja fa uns anys i que es defenia amb la frase que "quan més malament, millor". No, senyories. Com més malament va un país, pitjor per a tots. Per tant, nosaltres els desitgem que ho facen bé per a què el país vaja bé. Tanmateix, la realitat d'avui, des de la nostra perspectiva, des de la nostra opinió, no és eixa.

Senyories, tota la seua intervenció ha estat girant al voltant d'un missatge central (Pausa) Hi ha una nova realitat política a la Comunitat Valenciana, la majoria absoluta del Partit Popular, i tanmateix de nou i rere any, els mateixos temes, les mateixes declaracions d'intencions, les mateixes promeses incomplides, alguns tics autoritaris. És cert, hi ha una nova realitat política, este any l'hem comprovada, però el Partit Popular no pareix haver-la assumida. El Consell segueix dubtant, inactiu, donant-li voltes als mateixos temes sense capacitat de reacció i massa obsessionat de vegades per l'oposició.

El discurs del senyor Zaplana, en la meua opinió, és un discurs esgotat, una agenda política antiga, i un vell estil ja de fer política. Els temps passen molt ràpidament. Després de les eleccions el senyor Zaplana es va donar pressa en comparèixer davant d'esta Cambra per a oferir consens sobre els grans temes pendents de la nostra comunitat. En set ocasions, en tot un any, hem dit que sí a les seues ofertes de diàleg. Avui, cinc mesos després, no se n'ha concretat cap.

I li tornem a dir que sí, que estem disposats a dialogar, que estem disposats a pactar a favor dels interessos dels valencians. Les portes del diàleg d'esta oposició amb el govern estaran sempre obertes, sempre. Oferta que, val a dir ­entre parèntesi i si s'hem permet­, vostés no feren mai quan eren oposició.

Però el consens, senyor president, s'ha de bastir sobre bases reals i en un compromís ferm de compliment per part del govern. Assumptes com l'Ave o el Pla hidrològic han agafat per sorpresa i deixat fora de joc al propi Consell. Altres, com l'Acadèmia Valenciana de la Llengua, estan sent utilitzades de quant en quant, per agitar a l'opinió pública amb una polèmica, que, tots coincidim, és tan estèril com irresponsable.

Senyories, en democràcia el suport majoritari de l'electorat ha de ser entés com una opció, com una oportunitat d'impulsar l'agenda política de una societat en una determinada direcció. El Consell, per tant, té l'oportunitat i la responsabilitat d'indicar quina és l'agenda prioritària, i plantejar sobre cadascun dels temes quina és la seua posició de partida. I després, oferir consens, estar obert a rebre suggeriments, i administrar-lo incorporant les millors propostes de la societat i de la mateixa oposició. Això és el que entenem nosaltres el funcionament d'un govern de majoria absoluta. Així entenem nosaltres el consens polític, el diàleg necessari en una democràcia avançada.

Però, ¿algú de vostés sap quines són les propostes del senyor Zaplana sobre la reforma de l'Estatut? ¿Algú coneix en esta comunitat si el Partit Popular respectarà o no el criteri de l'Acadèmia Valenciana de la Llengua, garantirà que estiga en mans d'experts i filòlegs i no en mans de polítics, tal i com exigeix la pròpia llei? ¿Qui sap la posició dels valencians en debats tan importants com el Pla hidrològic o el traçat definitiu de l'Ave? Eixa és una posició ben clara que la societat els exigeix, i que exigeix fonamentalment al Consell. Estes Corts, este parlament on està representada la voluntat popular de tots els valencians no ho coneix. No sabem quines són les posicions del Consell. Les posicions del Consell són conegudes sempre a través dels mitjans de comunicació. La posició d'Eduardo Zaplana és sempre aquella que fa pública el ministre de torn, però té de vegades la mala fortuna que quan parla el ministre està fora.

Senyories, oferir diàleg està molt bé, però després cal concretar-lo, cal acudir a les reunions, cal convocar-les. I en les reunions presentar criteris, els criteris del Consell i de la seua majoria parlamentària per tal d'arribar a posicions comunes, intentant cedir tots; que posteriorment eixes decisions puguen defensar-se de forma conjunta, ja que el que està en joc són els interessos generals dels valencians. No estem parlant de baralles entre polítics quan estem parlant d'estos grans temes. Estem parlant d'allò que assegure el futur dels valencians. Res d'açò fins ara s'ha produït respecte al Pla hidrològic o els diferents traçats de l'Ave a la Comunitat Valenciana.

Tenim un president que, avui ho ha tornat a dir, usa i abusa mediàticament de paraules com "diàleg" i "consens", mentre l'acció real fa un menyspreu reiterat a l'oposició parlamentària, emprant la majoria absoluta de la pitjor de les maneres possibles, i instrumentalitzant, a més a més, les possibilitats de pacte en les organitzacions socials i econòmiques en benefici propi.

No hi ha més que recordar les recents declaracions del conseller d'Economia referents a l'Acord Valencià de Formació, la vigència del qual acaba en desembre, i que ha sigut immediatament rectificat pels sindicats majoritaris, els quals han reclamat del Consell serietat en el començament d'unes negociacions que han de plasmar-se en un acord en el qual nosaltres anem a coincidir en vostés.

Proclamem que creiem que la concertació social és l'únic camí. Pensem que qualsevol acord que facen d'eixes característiques contarà en el nostre suport. Però les converses ja hagueren hagut d'estar començades fins i tot molt abans, quan es va fer el disseny del Programa operatiu 2000­2006. Per cert, és la qüestió més seriosa que podem tractar en els propers dies, en estos dies. És l'última oportunitat per a posar-nos a punt per al segle XXI. És l'última oportunitat d'una gran inversió pública per a posar-nos a punt per al segle XXI. Una oportunitat que no podem malbaratar de cap manera.

Tot i considerant que l'agenda política del senyor Zaplana és una agenda, per a nosaltres antiga, precisament per la manifesta incapacitat d'avançar en cap dels problemes que ens afecten, volem reafirmar novament el nostre compromís en la solució de tots i cadascun d'ells. Una vegada més li diem que sí, que volem parlar, que volem dialogar i que volem arribar a acords. I que, a més, estem disposats a fer-ho sense condicions.

Ara bé, anem a fer un repàs al que són eixos grans temes. En primer lloc la reforma de l'Estatut. Els socialistes valencians volem reafirmar el nostre compromís més sòlid en la reforma de l'Estatut que reconega el fet històric valencià, la capacitat de dissolució de les Corts per part del president i que ens atorgue el màxim sostre competencial i d'autogovern. Una reforma que ens ha de permetre trencar el disseny institucional de la nostra comunitat amb una ferma vocació municipalista, incorporant el fet comarcal i el fet municipal, des del reconeixement històric i cultural i des de la necessària eficàcia institucional en la prestació dels serveis als ciutadans. Una reforma que implique nous camins en la democratització, en la participació dels valencians en els afers públics, i també situar els nous valors en l'horitzó de l'estatut del segle XXI que entre tots hem de construir.

Acadèmia Valenciana de la Llengua. Senyor president, en el tema de l'acadèmia, i si se'm permet en el tema de la llengua en general, jo només li demane una cosa: per favor, president, jugue net, sense trampes. Mire, no vam ser nosaltres ­ho sap tot el món, ho sap perfectament la societat valenciana­ els qui crisparen la societat valenciana amb un conflicte inventat que ha erosionat la convivència des de l'època de la transició.

Senyor Zaplana, nosaltres ja vam proposar en el seu moment un pacte de símbols i d'ús de les llengües oficials, que es recull a l'Estatut i que es recull a la Llei d'ús i ensenyament del valencià. Vam ser nosaltres, senyor Zaplana, els qui impulsaren eixos textos i ben orgullosos estem. De fet fou el govern socialista qui va crear la Direcció General de Política Lingüística, qui va impulsar el procés de normalització lingüística dels àmbits oficials i qui va fomentar l'extensió social del valencià; per primera vegada el valencià va entrar a l'escola.

Què han fet vostés, senyor Zaplana? Quina política lingüística han seguit vostés en el sistema escolar? I en l'Administració? I en els mitjans de comunicació? I ací, a les Corts Valencianes, que és un àmbit en el qual hem de donar exemple? Este és el debat sobre la llengua i no cap altre.

Vosté de vegades és un bon polític i un especialista en cortines de fum, en grans promeses. Però els socialistes no volem caure en este tema i a més en el seu parany. Ara mateix li contestaré clarament en la qüestió de l'acadèmia, però l'emplace perquè vosté em conteste també a mi al respecte.

Mire, hui mateix podem arribar a un acord en el tema de l'acadèmia, hui mateix, no s'hem d'esperar a demà, hui. Només un detall, naturalment: s'ha de complir la llei al peu de la lletra, fora cas que estes Corts legislaren i després s'incompliren els acords. No, això no és possible. Pactem l'acadèmia, d'acord; però deixe'm que li diga una cosa ben clara: com diu un amic seu, els senyors acadèmics no poden ser analfabets, (remors) els senyors acadèmics no poden ser analfabets, alguna cosa de valencià hauran de saber. Els senyors acadèmics han de ser l'exemple i la guia dels valenciano-parlants. Com vol que fem acadèmics a persones que no saben ni parlar ni escriure la seua, la nostra llengua? L'acadèmia no pot ser un òrgan inútil on es jubilen quatre compromisos; l'acadèmia ha de ser un òrgan viu, dinàmic i sobre tot competent amb homes i dones que parlen i escriguen esta llengua, gent professionalment competent, tant competent, senyor Zaplana, com els acadèmics de l'Acadèmia Espanyola de la Llengua o els de l'Acadèmia francesa, de francès, sense cap tipus de problema, com qualsevol altra acadèmia del món.

Els socialistes no perdrem un minut a discutir sobre altres coses. Però ja li dic, senyor Zaplana, este no és l'únic problema de la llengua. El problema de la llengua és la falta d'una política lingüística que lidere la recuperació social del valencià, especialment en els àmbits que depenen de la política institucional. Li ho repetisc. A les escoles i als instituts, senyor Zaplana, allí és on fa falta que vosté faça política lingüística, i això vol dir tindre mestres preparats, material de suport, informació als pares, incentivació a l'alumnat i respecte a les editorials sense censures prèvies, que això ja hauria d'estar superat pel temps i per la història.

I qui diu als centres escolars, diu en estes Corts. Senyor Zaplana, amb tot el respecte i amb tota la consideració personal a tots els diputats, el millor que es pot fer per esta llengua és intentar parla-la un poquet més en estes Corts. (Aplaudiments) Com volem demanar que estudien una llengua si els seus representants no la usen? (Remors) I qui diu a les Corts, diu també als mitjans de comunicació públics, senyor Zaplana. Quin ús és el que es fa de la llengua a Canal 9? Vosté sap que hi ha un acord d'estes Corts que insta a Canal 9 a emetre en valencià en compliment, precisament, de la llei de creació. Esta és la política lingüística que fa falta, senyor Zaplana: a les escoles, a les televisions, a les Corts.

I li propose un pacte, jo també li propose un pacte. Li propose que, juntament amb la solució de l'acadèmia, dissenyem ací en esta cambra un pla lingüístic potent de legislatura en què ens comprometem a incentivar l'ús real del valencià a les escoles, a les televisions públiques, a Canal 9, però també a televisió espanyola, a les Corts, a l'administració pública. Si vosté demà ve amb les propostes de resolució i ens fa una proposta concreta, com correspon a un president, tindrà el suport del nostre grup i estic segur que de la societat valenciana.

El problema no és l'acadèmia, el problema és l'ús del valencià. I malgrat que vosté, senyor Zaplana, s'obstina a generar de vegades polèmiques absurdes, manifestem el nostre compromís amb la creació de l'Acadèmia Valenciana de la Llengua, respectant els criteris de consens que marca la llei per a què este organisme soterre definitivament l'anomenat conflicte lingüístic, el deixe fora de l'agenda política i el retorne al lloc d'on mai hagué d'eixir: el debat entre experts i entre el món de la cultura i de la universitat.

Si vosté, senyor Zaplana, compleix les seues amenaces i canvia en un moment determinat unilateralment la llei, nosaltres ens comprometem ara i ací a retornar la competència lingüística a la universitat. I serà una de les primeres mesures del proper govern socialista.

Sobre el debat al voltant de l'Ave, sobre el traçat i els recursos que han d'arribar a la nostra comunitat a través del Pla hidrològic, ja m'he referit anteriorment: són dos aspectes claus per al nostre desenvolupament com a poble. De totes maneres, avui els dos es troben prou fora de la capacitat operativa d'influència del Consell i del seu president. Per tant, ha d'influir a Madrid, no és suficient proclamar permanentment el suposat poder valencià; primer s'ha d'aconseguir el suport i el consens entre els valencians. I el traçat o els traçats definitius de l'Ave a la Comunitat Valenciana no haurien de ser només fruït d'apostes tècniques del gabinet del ministre, sinó fruït d'un acord entre empresaris i forces polítiques i socials valencianes.

Els socialistes valencians reivindiquem tant l'Ave a Madrid com l'Ave pel corredor mediterrani, com una política integral del ferrocarril. L'Ave ha de ser, per supost, finançat íntegrament pel Ministeri de Foment; ha de tenir el recorregut més curt amb el menor impacte ambiental i ha de vertebrar tota la comunitat. L'Ave, ja sap vosté que malgrat que ha repetit que és una realitat, l'Ave continua sent una realitat com ho era en la legislatura anterior, que ja era una realitat. Primer fou l'opció sud la més econòmica, segons el Ministeri de Foment, després passarem a la del centre; i ara mateix seguim a l'espera de saber quina és definitivament la seua opinió sobre la darrera o la penúltima idea del ministeri. Amb este continu estira i arronsa, amb tot este ball, la realitat és que no hi ha cap traçat abans de l'estiu, com s'havia dit. I, si després no em diu el contrari, he escoltat que havia dit que havien començat les obres. La veritat és que si han començat les obres, ja ens ho explicara, estarà bé.

Però això per a vosté, com ja sap, fa molt de temps que era una realitat, perquè ara recorde que fa més de dos anys que en unes declaracions que feia a Fitur ja deia que teníem Ave i hi havia gent que es preguntava per on s'anava en l'Ave de València. A Atocha no s'agarrava. D'on s'agarra l'Ave de València? No se sabia.

Senyories, els socialistes valencians recolzem la necessitat del Pla hidrològic nacional. Vam proposar en estes Corts el Pacte de l'aigua i vam certificar el nostre acord permanentment en esta posició. Volem reafirmar el caràcter de bé públic de l'aigua i la seua consideració estratègica per a la vida i per a l'economia. L'aigua és un bé escàs del que cal fer un ús racional i solidari també en la seua distribució. Però amb la mateixa claredat afirmem que el principal problema ja no és de quantitat, que ho és, sinó de gestió. El transvasament per ells mateixos a la fi tampoc no van a solucionar el nostre problema de dèficit hídric. Amb l'actual model de gestió només es contribuirà a augmentar la demanda d'activitats especulatives que no garanteixen una sostenibilitat ambiental.

Els socialistes reclamem un model sostingut en la gestió de l'aigua. Cal posar fre a l'expansió de regadius, apostar per la desalinització, per la modernització del nostre sistema de regadius, per l'estalvi, per la depuració i la reutilització dels recursos i per reformar amb profunditat el funcionament dels organismes responsables de la gestió i el control de l'aigua. Sense cap mena de dubte ha d'augmentar el paper que juguen les comunitats autònomes al si de les confederacions hidrogràfiques. Crec que és una competència que caldria anar reivindicant, almenys, una presència no testimonial, una presència potent.

Només si fem un considerable esforç en la gestió dels nostres recursos, si utilitzen bé els nostres recursos, tindrem permanentment autoritat moral per a demanar a altres comunitats part dels recursos hídrics que en algun cas, com en el de l'Ebre, no són d'ells sols, evidentment, ni dels aragonesos ni dels catalans, són també nostres, perquè nosaltres també som conca de l'Ebre, encara que de vegades s'oblide. Per tant, evidentment, nosaltres estem claríssimament posicionats en la qüestió del transvasse, no hi ha cap tipus de problema al respecte.

No vull ometre en este debat cap dels temes que el senyor Zaplana ha fet referència i que conserva en la seua antiga agenda. M'estic referint també a la reforma de l'Administració i a l'ordenació del territori, de la qual avui no ha fet esment, almenys com a tema central. Senyor Zaplana, debat darrere de debat, vosté ens ve oferint diàleg per a millorar el funcionament de l'administració pública valenciana i ho fa un any darrere d'un any i un altre amb el mateix to, però sense que hi haja a la fi una iniciativa clara al respecte. L'arbitrarietat en l'Administració es tal que, emprant les seues pròpies dades, les dades oficials, només en el grup A avui tenim 120 interins; 23 dels quals són en llocs expressament prohibits pel reglament de la funció pública valenciana. Què vol dir qualitat de l'Administració, com deia abans, quan el 60% del personal es troba en situació laboral provisional?

L'administració pública valenciana es va construir en l'època socialista, al començament de la construcció de l'autonomia, i avui, efectivament, necessita importants millores, introduint criteris de qualitat, d'innovació, de competència interna. Les minvades aportacions que el seu govern de la dreta ha introduït en la nostra administració, molt lluny d'aconseguir i perseguir la seua modernització i flexibilitat, han conduït a desregular serveis, incrementar l'arbitrarietat, la provisionalitat en els llocs de treball.

La qualitat i l'eficàcia en la prestació dels servicis als ciutadans és un requisit imprescindible d'una ciutadania cada vegada més informada i més exigent que compara la qualitat de l'atenció pública amb les prestacions que el mercat li ofereix i que alhora exigeix un tracte eficient, ràpid i còmode a canvi dels seus impostos.

La innovació i la millora en l'Administració és un requisit permanent. Els socialistes estem disposats també a donar-li tot el suport a aquelles reformes que milloren la qualitat dels nostres servicis públics. I de nou oferim la nostra disposició a arribar a acords que el facen possible i al mateix temps posen ordre en una funció pública interina com la valenciana.

Tampoc en esta qüestió, senyor Zaplana, sabem quina és la seua posició o la del seu govern sobre els successius esborranys que des de Madrid han vingut elaborant-se per a la reforma de la Llei estatal de la funció pública, bàsica i fonamental i marc en alguns aspectes de la nostra llei autonòmica que abans s'anunciava.

Pel que fa a l'ordenació del territori, senyores i senyors diputats, em permetran que em mostre igual d'escèptic. És una altra de les tradicionals ofertes de diàleg del senyor Zaplana. El seu govern, senyor Zaplana, no ha fet res en este cas per l'ordenació territorial d'esta comunitat. Durant els últims anys la planificació urbanística i la protecció ambiental s'han vist seriosament deteriorades. A hores d'ara no hi ha cap tipus de coordinació urbanística supramunicipal. Seguim esperant la tan anunciada Llei d'ordenació del territori. La paralització del Pla d'acció territorial de desenvolupament urbanístic facilita que es prime la conjuntura, allò pròxim, i l'oportunisme també, en una gestió desvertebradora, asimètrica i subjecta a clientelisme polític. Però, i dins d'este mateix àmbit, no puc deixar de preguntar-li, senyor Zaplana, si el Consell pensa prendre alguna iniciativa sobre el famós decret del govern central que, englobat dins el paquet de les mesures liberalitzadores, posa en greu perill el control dels ajuntaments sobre el seu propi sòl.

En esta, com en moltes altres qüestions, senyor Zaplana, el seu partit en este nivell, a nivell nacional, a nivell de Madrid, confon liberalitzar amb desregular; permetre la sana i necessària competència amb eliminar tot tipus de control sobre les actuacions privades en matèria d'urbanisme. I bé, quines són les propostes que davant d'esta situació ofereix el govern ací hui?

Reclamem la reforma urgent del sistema de finançament autonòmic. Estic absolutament convençut que este sí que és un dels grans temes, el tema fonamental. Sens dubte, estem parlant de la viabilitat de la futura Generalitat. Per tant, és un tema bàsic, fonamental. El model actual ­que vosté ací a esta cambra va aplaudir com el millor­ ha fracassat. I vosté indirectament ho ha reconegut des del moment que es fa portaveu del nou sistema dissenyat pel ministeri. Per cert, ens sorprén que s'haja prestat a debat en l'àmbit estatal i que no s'haja presentat a estes Corts per a explicar-nos quina és en realitat la proposta. Per què no ens l'ensenya? Per què l'amaga? És que hi ha alguna qüestió que pot no beneficiar als valencians?

En qualsevol cas, a mi m'agradaria que al final parlarem del model valencià de finançament, en funció que això seria bo per a la nostra comunitat, que el model Zaplana, per si això representa alguna altra cosa.

En qualsevol cas, ­li ho he dit­ estem davant d'una qüestió capdal. I, per tant, hem de tractar de trobar un model que responga als interessos de la Comunitat Valenciana. Tindrà tota la nostra col·laboració. I el que li he sentit em sona bé, afegit als sistemes que habitualment està dient, també el de la solidaritat. Em sona bé perquè és necessària la solidaritat i perquè si seguim amb segons quina senda, a la millor ens toca també sumar-nos al sistema de solidaritat. No m'agradaria. Però, en qualsevol cas, crec que és fonamental que es posem d'acord amb la cistella d'impostos a transferir, que es posem d'acord amb un sistema que de veritat enfortisca el sistema autonòmic i l'estat d'autonomies.

Pel que fa a les caixes d'estalvi, senyor Zaplana, m'hauria de conferir que molt bé no s'està gestionant este tema per part del seu govern. El seu afany d'intervenció ha creat una nova situació de confusió. En una compareixença pública, fora d'estes Corts, va manifestar la seua voluntat explícita de fusió de les caixes d'estalvi valencianes. Va usurpar en aquell moment, per cert, una competència que li correspon al òrgans rectors de les respectives entitats financeres, però posteriorment ja va fins i tot fixar la data del 31 de juliol per fer pública una declaració institucional al respecte. Arribat el dia, el conseller d'Hisenda no es va manifestar ja tan optimista com vosté respecte a la fusió, i ho va deixar ­jo crec que amb bon criteri­ al criteri dels respectius consells d'administració. És a dir, el conseller va tancar el bucle que vosté havia obert d'una forma tan, almenys, poc clara, al voltant d'unes institucions tan sensibles i tan fonamentals per a l'economia valenciana.

Senyor Zaplana, serà a més a més possible que alguna vegada tinguem els representants del poble valencià l'oportunitat de conéixer els informes de viabilitat que el govern seu té respecte de la fusió? Serà possible que en algun moment el puguem tindre? Jo crec que és una qüestió prou bàsica, però és que no el podem tindre, és que estem farts de demanar-ho i no ens ho donen. Ens agradaria, per a poder prendre una decisió raonable, entre altres coses, tindre accés a documents pagats per tots els valencians.

Senyores i senyors diputats, en este apartat de la meua intervenció hem manifestat la nostra voluntat d'arribar a acords, sense renunciar al paper fonamental, al paper principal que ens ha encomanat la ciutadania, i és fer una ferma oposició en defensa d'allò que considerem els drets i el benestar de tots els valencians. Fins ara hem analitzat els trets principals de l'antiga vella agenda política que avui una altra vegada ens ha tornat a reiterar.

Passem ara a revisar també els resultats de la seua recent acció de govern.

Senyor Zaplana, estem davant d'un govern sense impuls democràtic. Malgrat la confiança majoritària de l'electorat, presideix un Consell a la deriva, sense pols polític, esguitat de vegades d'irregularitats i incapaç de donar un sol símbol, una sola imatge d'impuls democràtic per a la nostra comunitat. Quin exemple d'impuls democràtic hi ha en el fet de negar-li a Enric Valor l'alta distinció de la Generalitat a títol pòstum? Com es pot arribar a comparar una iniciativa social, discutible o no, però social i democràtica, com l'assemblea de regidors de cultura amb el braç polític d'ETA? (Remors)

Per cert, sap vosté, com sap el govern de la nació, que en això, que en estes qüestions nosaltres no anem amb bromes, saben perfectament quina és la posició d'este partit i saben perfectament quina és la posició que ho serà sempre; res més important que la vida i res més important que la democràcia. Per tant, només faig un parèntesi perquè quede clara la qüestió.

Quina és l'aportació que fan a la cultura democràtica dels valencians i del les valencianes si el Síndic de Greuges pot evitar donar explicacions davant les Corts Valencianes o si un conseller aplaudeix l'actitud del director de l'Institut Valencià de Finances quan la seua gestió es troba sota sospita de greus irregularitats? Del cas de l'exconseller Cervera no parlaré més del necessari, ja que per sort és una qüestió que està en mans dels tribunals de justícia i cal deixar-los actuar.

No obstant això, sí que vull destacar una cosa des d'allò que abans era tan famós i ara és menys, d'allò que parlàvem de les responsabilitats polítiques. Bé. La lenta reacció del senyor Zaplana o la seua escassa o nula autonomia política per a gestionar un assumpte de tràfic d'influències és preocupant. El senyor Zaplana, insistisc, sense entrar en el fons de la qüestió, ha demostrat en el cas Cervera una debilitat impròpia d'un president, debilitat que per cert va provocar una descontrolada crisi de govern que vosté encara no ha tingut a bé explicar en condicions a esta Cambra. Una prova més del dèficit democràtic és impedir que el ple de les Corts debatisca la conveniència o no de constituir una comissió d'investigació per a conéixer més profundament la realitat de l'Ivex i no tan sols la coneguda pèrdua dels 1. 000 milions. Podríem continuar parlant del vot contrari de la majoria d'esta Cambra a la petició socialista perquè la Sindicatura de Comptes detallara les responsabilitats de les anomalies detectades en la contractació administrativa de sanitat.

El seu govern, senyor Zaplana, menysprea sistemàticament a l'oposició. Les respostes a les preguntes i als requeriments dels diputats i diputades són massa ocasions un exercici de dontancredisme polític. Són molt més això que el compliment cabal d'una obligació democràtica del govern cap a l'oposició. Mai com ara la presidència de les Corts ha hagut de fer front a tantes reclamacions d'empar perquè el Reglament d'estes Corts es complisca tant en la forma con en el fons. Les regles del joc democràtic són molt clares, li ho he dit abans. El govern governa, i l'oposició controla, i l'oposició fiscalitza, i perquè l'oposició puga fiscalitzar i puga controlar necessita tindre les dades i necessita tindre respostes, i no es pot anar utilitzant argúcies, contestant a una pregunta "sí", "no", "no sabe", "no contesta". Això no és possible, cal donar els documents, cal donar a les qüestions que es plantegen la posició política del govern en cada qüestió. I no es pot contestar com un il·lustre vicepresident seu va fer. Això simplement des del punt de vista polític és francament intolerable.

La televisió pública és el paradigma del dèficit democràtic d'este govern. Senyories, en el Diari de Sessions del 30 de juny de 1995 cal remetre's. El senyor Zaplana afirmava en aquell moment, en el discurs d'investidura: "Yo quiero, señor Lerma, una televisión que ayude a recuperar nuestras señas de identidad y nuestra lengua, pero no quiero una televisión pública que ayude ni a usted a recuperarse políticamente ni a mí a mantenerme en el poder. Quiero una televisión pública que no esté politizada". I bé, i bé. En el sentit de la televisió que el senyor president volia en l'any 1995: Canal 9 fou l'únic mitjà de comunicació que va silenciar una manifestació de més de 20. 000 valencians en defensa de l'escola pública. Canal 9 va ser l'únic mitjà de comunicació que va ignorar i silenciar una concentració de més de 100. 000 valencians amb motiu de les trobades de l'escola valenciana. Em permetrà una vegada més que done algunes dades, públiques, perquè em les ha facilitat el comité d'empresa, que revela que Canal 9 va introduir falsos aplaudiments durant les notícies dels mítings de campanya del senyor Aznar (Remors). Així mateix, el Partit Popular va protagonitzar el 57% de les notícies i l'oposició no va tenir un sol segon per tal d'analitzar la política governamental. De l'única cosa que parla del Partit Socialista Canal 9 és si hi ha algun problema de crisi interna. Ràpidament quan et crida Canal 9 ja saps per a què és. Bé, esperem que eixa situació canvie. El comité de Canal 9 denuncia que el senyor Zaplana va eixir 30 vegades en informatius en un sol dia. El 80% dels periodistes de Canal 9, enquestats pel comité de redacció, denuncia manca de llibertat, censura, culte al personalisme i servilisme polític al Partit Popular.

Eixa és l'autèntica funció social i cultural d'un ens públic que avui ens costa a cada valencià just el doble que en 1994 i que les seues pèrdues segueixen augmentant a un ritme més del 20% anual.

Senyor Zaplana, la televisió pública no es va crear per a transmetre cada dia espectacles de varietés. No faré cap judici moral respecte al contingut de la televisió, però són tot un seguit de programes que omplin la televisió de personatges que fan ostentació de la frivolitat més absurda. Això és un sainet, que per a ser un sainet ens consta massa cara. L'última auditoria manifesta que, a més a més, es troba la televisió en fallida tècnica.

La nostra televisió pública va ser un projecte dels progressistes que la societat valenciana va recolzar amb força. No podem malbaratar l'esforç diari del bon grapat de professionals que existeixen i que estan allí, a Canal 9, que estan fent possible que no siga una desfeta completa.

Una comunitat autònoma que es crega la seua autonomia, que es crega el seu autogovern, necessita una televisió pròpia. Ho vam dir a l'any 83, quan ningú s'ho creia. I ho repetim ara. Una comunitat autònoma que es crega la seua autonomia necessita una televisió pròpia, però una televisió de servei públic, no partidista, plural i democràtica. Li propose, senyor Zaplana, un gran pacte per la comunicació pública democràtica, garantint la pluralitat, la transparència i la llibertat d'expressió. Fem un sistema com l'audiovisual, com el consell de l'audiovisual, fem el sistema que vulguen, però fem un sistema que garantisca que governe qui governe la televisió no siga objecte de polèmica ni siga objecte de debat polític, que la televisió siga una garantia de cultura i de servei per a tots els ciutadans.

Per últim, senyor Zaplana, quin impuls democràtic hi ha ­i això sí que m'agradaria saber-ho­ en la seua persistent actitud de confrontació a l'autonomia universitària? Hi ha algun valencià que puga entendre com un problema de competències, com d'un problema de protocol es devinga tal baralla política? Quin tipus de comunitat innovadora i líder som quan un president utilitza la institució per a torpedinar iniciatives socials i universitàries tan innovadores com el Medpark. Tenen abandonada a la seua sort el parc tecnològic de Paterna, que ha deixat de ser el que en filosofia volia ser per a ser un polígon industrial més. Presenten el Pla d'Investigació i Desenvolupament sense comptar amb els criteris de la universitat, arraconant el sectors tradicionals de l'economia valenciana, i ara tracten d'evitar el desenvolupament del Medpark, una iniciativa que reconeixen vostés positiva, però que està fora del seu control.

Senyories, fem un repàs a l'economia. Som l'última comunitat d'Espanya i d'Europa en inversió, en investigació i desenvolupament tecnològic. M'alegre que haja dit que ara farà un pla molt important i posarà molts diners aquí. M'alegre. Fins ara som la darrera comunitat de tot Espanya. El model econòmic que vostés propugnen es basa en dues qüestions: per una banda, els salaris dels valencians per sota de la mitjana nacional i amb una precarietat laboral molt superior a la mitjana nacional, i, des del sector públic, el recurs constant a l'endeutament. La valenciana és avui una economia des del sector públic clarament hipotecada.

Vosté, senyor Zaplana, va marcar l'objectiu de liderar l'Espanya de les autonomies. I estem d'acord, anem a liderar-la, però no amb tot allò que vaig a referir-li a continuació.

Vegem ací algunes dades de la nostra capacitat de lideratge. Som la quarta comunitat autònoma per la cua en creixement de la productivitat; ocupem l'octava posició en el creixement de producte interior brut per càpita en el període 1995­99. Juntament amb Astúries, la Comunitat Valenciana és l'única que l'any 1999 redueix el seu ritme de disminució de l'atur. Som els sisé per la cua quant a guanys de mitjana per treballador i mes. Li ho deia: un valencià, de mitjana, cobra 26. 000 pessetes menys que al conjunt de l'Estat. Tenim la medalla de bronze en descontrol de la despesa farmacèutica, molt per damunt de la mitjana espanyola. Recorden aquell pla de xoc, només arribar vosté al govern, del senyor Farnós. Els resultats ací estan.

I de les nostres exportacions, què li vaig a comentar? No estan precisament en el millor moment del seu lideratge. Des de 1995 hem perdut quasi dos punts en el conjunt de les comunitats autònomes. Només durant els sis primers mesos de l'any 2000, les nostres exportacions han crescut sis punts per davall de la mitjana espanyola. L'any anterior, el 1999, el calcer, el tèxtil, els joguets, el moble, la fusta. és a dir, els sectors tradicionals valencians, han tingut pitjors resultats que l'any 1998.

És cert que per primera vegada des de 1995, creixem, per primera vegada este any, per primera vegada este any, creixem per damunt de la mitjana espanyola, encara que només siguen vint-i-tres centèssimes. També és cert que els quatre anys anteriors, malgrat que diga el que vulga, vam créixer per davall. Tot i que vosté ho negue, vam créixer per davall.

El cicle econòmic en la zona euro mostra signes de recessió. Estem al mig d'una important crisi del preu dels carburants amb milers d'agricultors, pescadors i transportistes al carrer de tota Europa. Per cert, president, ¿comparteix vosté la solució apuntada pel ministre Rato al problema de l'increment dels preus dels carburants? ¿Aconsellarà vosté també als llauradors, als pescador, als taxistes i als transportistes que utilitzen menys els seus mitjans de treball? I en el camp del transport ­que això sí que és competència seua, totalment, competència de tots, competència estatutària­, quines mesures pensa dur a terme per convergir en la política del senyor Rato? A tot açò, cal afegir les apujades de les hipoteques, que seran l'autèntica estrella de la temporada tardor-hivern, i preocupació ­fora bromes­ principal de milers i milers de valencians que voran disminuït automàticament el seu poder adquisitiu.

Malauradament hi ha símptomes que vénen temps pitjors, o almenys hi ha una certa incertesa. Ojalá mai vingueren temps pitjors, ojalá sempre vingueren temps millors. Però hem d'estar preparats, hem d'estar preparats per a les eventualitats que vinguen.

A la Comunitat Valenciana es creix, efectivament, com a tota la zona euro. A Hong Kong també. Però suposo que no serà eixe el model de creixement que volem. A la Comunitat Valenciana estem creixent confiant només en alguns sectors molt determinats i, des del punt de vista públic, en l'endeutament. I este és un model que ens deixa desprotegits, hipotecats i amb els deures sense fer. Hem perdut el temps i hem consumit recursos estratègics fonamentals en esta època de bonança, i quan arriben les dificultats, les subvencions de la Unió Europea estaran esgotades. Les infrastructures seguiran sent deficitàries, malgrat que s'avance. Clar que s'ha d'avançar! Faltaria més! I tindrem una inversió en capital humà i protecció social molt per davall de la mitjana espanyola i europea.

El Banc d'Espanya reconeix un deute, a març de 2000, de 822. 000 milions de pessetes, xifra a la qual cal afegir el deute centrifugat valorat en més de 245. 000 milions i els més de 100. 000 milions en avals de la Generalitat del 1999. En total, estem parlant d'un bilió, bilió amb b, de pessetes. Això és el que devem els valencians; els valencians des del punt de vista públic; des del punt de vista privat, en devem més, però entre tots.

El senyor Zaplana ens ha introduït en el selecte club de les comunitats amb més de 200. 000 pessetes de deute per habitant, quan el conjunt de l'Estat a penes supera les 153. 000 pessetes. El nostre deute creix molt més ràpid que el nostre producte interior brut, just al contrari del que exigeixen els criteris de convergència de la Unió Europea. Mentre la majoria de les comunitats autònomes han reduït la seua ratio, la Comunitat Valenciana l'ha incrementada permanentment. Ha passat del 6,4 en l'any 1995 fins pràcticament el 9, el 8,9 avui.

Si d'endeutament es tracta, efectivament, es pot afirmar el nostre lideratge, però no crec que eixe siga l'endeutament necessari. És cert, a més a més, que la qüestió filosòfica, si em permeten la qüestió, de com s'aborde el sistema del dèficit és una qüestió ben curiosa; sense voler fer cap comparació odiosa, però és un poc el mateix que va fer Reagan en la seua arribada al govern d'Estats Units, que per una banda va fer una política ultraliberal, i per una altra banda va posar en la pitjor de les situacions possibles a l'economia americana, des del punt de vista del deute. Sempre històricament, en tot el que són els anàlisis econòmics, havíem parlat que vostés eren els que no volien l'endeutament, i volien anar precisament a allò que ara està dient el president del govern d'Espanya, del pressupost zero. Ací la veritat és que anem en el camí radicalment contrari.

Anem a parlar d'infrastructures. Senyories, les nostres infrastructures se ressenten per la manca d'inversions. La Comunitat Valenciana només disposa del 5% de la xarxa de carreteres d'Espanya. I eixa és una realitat incontestable. Els convenis s'incompleixen any rere any i les inversions del Ministeri de Foment cauen a quasi la meitat. Des de 69. 000 milions en el 96, a només 35. 000 en el 98. És l'última dada publicada per l'IVE.

El segon Pla de carreteres, del que vosté no ha fet referència, està pràcticament paralitzat, va a un ritme absolutament lent, poc a poc, entre les queixes de la patronal alacantina, per exemple, d'obres públiques; per la paralització d'obres aprovades i l'advertència de la patronal de la ceràmica sobre la situació de limitació del sector que suposa la situació de les carreteres de la província de Castelló. El que passa a la Plana és un problema fonamental, perquè de tots els sectors que sí que guanyen en exportacions precisament està la ceràmica, l'únic dels nostres sectors tradicionals que va bé. Per favor, prenguen-se seriosament una solució ràpida i immediata a tot el problema que hi ha de comunicacions a la zona de la Plana.

La situació de la xarxa principal del ferrocarril gestionada per Renfe a la nostra comunitat ha desaparegut del debat polític, sota la cortina de fum que suposa l'obsessió del traçat per l'Ave a la nostra comunitat. La xarxa principal és la que usen cada dia milers de ciutadans i ciutadanes, i es troba exactament igual que fa cinc anys, amb notables reduccions de trens de rodalies en trams tan urbans com Castelló­Vinaròs, València­Caudiel, entre altres. La conversió a 220 quilòmetres/hora de les vies Madrid­València i Madrid­Alacant, després del seu solemne anunci, segueixen posposades. L'únic projecte ferroviari en marxa, l'Euromed, sap que té el seu origen, concessió, planificació i inici important de la inversió en un govern que no és el govern popular. I en aquell moment, també recorde, curiositats de la vida, com es posaren algunes senyories, algunes senyories que encara resten per esta cambra, per parlar de l'Euromed. Això deien que era la rialla. Bo, la rialla que ara és un gran tren afortunadament que almenys ens uneix en l'arc mediterrani en la zona nord.

Els nostres ports perden competitivitat per falta d'inversions d'un organisme gestor valencià i per la crònica manca de connexió amb les infrastructures de transport aeri i terrestre. En 1999 l'estat ha invertit en la nostra comunitat a penes 7. 399 milions de pessetes front als més de 19. 000 que ha rebut Catalunya entre inversions pressupostàries i extrapressupostàries. L'aeroport de València espera inversions, necessita una segona pista per a mercaderies i connexions acceptables amb la xarxa de carreteres al port de València. Exigim que la Generalitat Valenciana reclame amb la màxima urgència les transferències en la gestió dels aeroports valencians gestionats per Aena. Per cert, també ja seria hora, ja que ho ha anomenat vosté en el discurs, que ens digueren què pensen fer amb l'aeroport de Castelló. Simplement que ens diguen què pensen fer.

Senyories, les úniques inversions en infrastructures que prosperen clarament, que avancen respecte als terminis prevists, que van a tota màquina, són aquelles que estan relacionades en l'increment d'un únic sector: el de la indústria de l'oci; important sense dubte, però que no pot relegar a la situació marginal a sectors estratègics de la nostra economia com la indústria i l'agricultura.

Una característica distintiva de la legislatura actual, per tant, és la falta de direcció i de contingut de la política econòmica, industrial i tecnològica de la Generalitat Valenciana. Això ho pateixen molt directament els emprenedors. Anem a parlar de l'empresariat. En un context de ràpid canvi econòmic i tecnològic la falta d'un projecte de desenvolupament econòmic liderat pel govern valencià, suposa una seriosa debilitat per a l'economia valenciana. Però en aquest context és més greu encara el procés de degeneració en què es troba el principal actiu del sistema valencià d'innovació, és a dir, l'Impiva i la seua xarxa d'instituts tecnològics. La falta de metes i objectius clars, la falta de direcció i la paralització del sistema i d'una política de finançament i de personal avara i estreta de mires, ha generat el desencant, la desmotivació en un instrument fonamental per a la innovació i la competitivitat empresarial.

A tot açò s'ha d'afegir també la paralització de l'Ivex, a partir del cas Tabares, i la conversió de l'institut en un instrument gairebé de promoció personal del president. Tot açò ha desconcertat i ha preocupat a l'empresariat productiu de la Comunitat Valenciana. Però encara ens preocupa més l'arbitrarietat en l'actuació del govern, l'ús de vegades de l'amenaça de represàlia com a instrument de regulació del comportament empresarial i la vocació de control d'este govern en tots els sectors. La conseqüència és la falta de regles de joc, i de vegades, per què no dir-ho també, una certa por.

El dinamisme de les economies actuals depén bàsicament del grau de cohesió i de concertació al voltant de projectes de desenvolupament i d'innovació. Per això m'he alegrat d'escoltar paraules com aquestes en el seu discurs. Per això és fonamental el grau d'integració dels actors econòmics i socials i la comunicació oberta i creativa que es puga establir entre ells i les institucions públiques. No sols és que tot açò està molt lluny dels objectius del govern, sinó que la seua actuació ha anat també dirigida a enfrontar i a dividir els empresaris. Han utilitzat les cambres de comerç de vegades en contra d'organitzacions empresarials i s'ha fomentat la divisió de la Cierval, utilitzant també alguna patronal provincial.

En el procés de l'Ave es va fomentar l'enfrontament entre empresaris d'Alacant, de València i de Castelló per falta decisiva de decisió i capacitat de consens. Aquesta divisió també es fomenta fent el pont de vegades a confederacions en les relacions entre el govern i les federacions, fomentant el personalisme i no la unitat, l'associacionisme empresarial. En un moment en què la coordinació entre institucions públiques i agents econòmics i socials és fonamental per a guanyar competitivitat, la Generalitat Valenciana margina les organitzacions empresarials en els processos que afecten directament i sistemàticament el teixit productiu. Per exemple, el Pla tecnològic. Entre les causes de la marginació no és irrellevant, no és gens irrellevant, la voluntat d'autonomia de determinats dirigents empresarials.

Atesa l'estructura valenciana, les pymes, amb la vulnerabilitat que suposa davant del poder polític i la històrica desintegració de l'empresariat valencià, la manca d'un projecte econòmic clar, l'arbitrarietat i les ànsies de control del govern, i la desintegració també que he parlat abans del sistema Impiva, constitueixen amenaces grans per afrontar el futur de l'empresariat a la Comunitat Valenciana. A la base de tot açò hi ha la falta de projecte polític, la falta de projecte econòmic, la miopia i el personalisme. La manca de política, l'arbitrarietat i l'autoritarisme del govern els priven també del que és un sincer recolzament empresarial necessari per a què el país funcione bé. Més que respecte i confiança, moltes vegades quan parles amb els empresaris senten temor i menyspreu creixent. L'amiguisme i la incondicionalitat que se li demana a cadascú d'ells, constitueixen claus actuals de la relació entre la Generalitat i els empresaris.

El recolzament a la indústria valenciana i a la xicoteta i a la mitjana empresa queda relegat a poc més que una gran gala frívola de llums i so. Encara no sabem res del Centre de Disseny Valencià, del Pla de dinamització de les Pymes o del Pla integral de suport a l'empresa familiar, llevat d'unes quantes jornades, d'uns quants anuncis, d'unes quantes coses.

L'Impiva, l'Ivex i el mateix Institut Valencià de Finances han deixat de ser l'instrument al servei de l'economia i de la indústria valenciana, per a dedicar-se al repartiment de subvencions i a la promoció de personatges com Julio Iglesias, que més que promocionar els nostres productes es promociona ja ell mateix. Això sí, amb els nostres diners.

El camp valencià va patir en 1999 la pitjor campanya citrícola dels darrers anys, amb una caiguda de rendes d'un 40%, i s'espera una disminució de la producció d'un 6% per al pròxim període, per al període 2000­2001, a conseqüència dels problemes d'estructures agràries i d'un dèficit hídric estructural.

He escoltat en el seu discurs coses que li he escoltat sovint en esta trona al meu company Antonio Lozano i que no han servit per a res, perquè deien que no era eixe el camí. Si ara rectifiquen i avancen en eixe camí estarem contents i recolzarem en eixes mesures, perquè ens estem jugant el futur del camp valencià, una indústria primària bàsica.

Els socialistes valencians no volem parlar, per això, d'agricultura en eixos termes; volem parlar de llauradors, volem parlar de ramaders, volem parlar de pescadors. Per això els socialistes valencians apostem per una agricultura, una ramaderia i una pesca de qualitat amb professionals qualificats per aconseguir, entre altres coses, acabar amb el minifundisme i l'excessiva parcel·lació i garantir unes rendes suficients que permeten una digna vida al món rural i a la mar. De com vaja este sector depén que meitat del nostre territori, molt més de meitat del nostre territori, quede absolutament desertitzat. Miren si la broma és seriosa. De com vaja este sector, de com es modernitze este sector, depén que mig país estiga desert. No sé si això els preocupa, però és així.

Parlant de turisme. Els exigim la diversificació, la desestacionalització de la nostra oferta turística amb una clara vocació de qualitat, l'estabilitat en l'ocupació i la qualificació professional. Ens pareix un greu error per a la nostra economia i les nostres possibilitats de futur pensar només en un model de desenvolupament basat en la locomotora immobiliària i la saturació de les costes. No sé si anem bé en eixe camí, crec que no.

L'economia valenciana ha de tornar a la senda de la innovació, la competitivitat, la diversificació i el reforçament dels sectors estratègics d'alt valor afegit i que crea condicions i oportunitats de futur. Els treballadors i les treballadores i les empreses valencianes han demostrat al llarg d'estos anys la seua capacitat de competir en mercats difícils. I hui cal exigir al Consell que entenga i que lidere els reptes de la nova economia i de la societat de la informació i no només de la societat de l'oci i del negoci ràpid.

Pel que fa a l'ocupació és cert i ens alegrem; ens alegrem molt, perquè és el problema més angustiós una persona sense treball. Creix l'ocupació en tota la nostra comunitat, com creix l'ocupació en tota Europa, aprofitant l'època de bonança econòmica. Però l'ocupació no és igual per a tots, no tots tenen les mateixes oportunitats, ni a tots els llocs creix una ocupació temporal com creix ací, i amb les taxes de sinistralitat que creix ací. En 1995, 53 de cada 100 desocupats eren dones; avui, lluny de què la distància entre homes i dones siga menor, s'engrandeix: són ja 62 de cada 100 les dones que es troben en situació de desocupació. A penes el 19% dels llocs de treball creats a la Comunitat Valenciana han sigut ocupats pels joves, i hi ha 23. 000 joves que han deixat de buscar treball.

Senyories, som tristament líders en temporalitat, som líders en subcontractació, som líders en absència d'inspeccions, causes de la sinistralitat molt superiors a la mitjana espanyola, i amb un creixement de més del 50% en 1996. Enguany mateix han augmentat més d'un 22%; un 60% dels accidents corresponen a treballadors temporals i més del 70% dels accidents corresponen a joves eventuals de menys de 25 anys. Dit d'una altra manera: els treballadors i les treballadores amb ocupacions temporals pateixen el doble d'accidents laborals que els fixos, i la taxa valenciana de temporalitat se situa un 5% per damunt de l'espanyola. 310 accidents diaris en baixa, 3 ferits greus, un mort cada tres dies; això és la comunitat líder. Això sí, de les 3. 700 inspeccions previstes en 1999 pel Pla 2000 d'inspecció només s'han realitzat la meitat; l'altra meitat no es podrà realitzar simplement perquè les empreses en qüestió al paréixer han desaparegut.

Açò ens dóna una idea del nivell de precarietat i temporalitat en l'ocupació sobre el qual s'assenta un model de creixement econòmic que ha renunciat en certa mesura a la promoció dels sectors tradicionals i ha estat incapaç d'entendre i d'animar els reptes de la nova economia.

Senyories, en este primer debat de política general de la legislatura, hem volgut manifestar de nou la nostra posició sobre cadascun dels temes de la vella, de l'antiga agenda política del Govern Valencià. I hem volgut marcar distàncies sobre un model de creixement econòmic possible només en èpoques de bonança i que ens deixa hipotecats sense preparació davant els primers símptomes que apareixen de recessió econòmica.

Però per als socialistes la principal prioritat política és l'educació. El principal actiu, el principal capital econòmic d'un poble no és el seu pressupost, no són les seues infrastructures, no són inclús les taxes d'ocupació; per als socialistes, sense dubtes, el principal indicador de progrés és el capital humà, el grau de qualificació, la capacitat d'adaptació i d'innovació de la gent. L'educació és la porta d'accés a la llibertat individual, una garantia per a la igualtat, l'oportunitat per al desenvolupament individual i col·lectiu d'un poble. La generalització i ampliació dels nivells d'educació són una conquesta irrenunciable de la democràcia; ben al contrari, per al Partit Popular l'educació a vegades sembla només una oportunitat per al negoci.

La política educativa del senyor Zaplana només té un objectiu permanent, conegut: ajudar l'iniciativa privada, deixar caure la gestió pública. És allò que ja va aplicar la Thatcher: desinvertir, desinvertir poquet a poquet. L'educació infantil, segons el Ministeri d'Educació, som la comunitat autònoma, juntament amb Múrcia, amb més retard en l'escolarització de xiquets i xiquetes de 0 a 3 anys, amb només tres de cada cent xiquets escolaritzats. I per al tram següent, de 3 a 6 anys, persisteix un dèficit deliberat de més de 400 unitats en els col·legis públics, insistisc, deliberat, ja que només així s'entén que finalment enguany s'hagen decidit descaradament per escolaritzar ja el 50% dels 70. 000 alumnes de 3 a 6 anys directament en centres privats, amb un cost per al sistema públic de quasi 2. 500 milions de pessetes.

Els socialistes vam ser els primers en concertar, en concertar amb l'educació privada. No tenim res contra l'educació privada, no estem debatent cap model antic, estem clarament identificats en tot el que siga alternatives de gestions favorables per als ciutadans. Ara bé, això no és el que vostés estan fent. Ho van completar fent una oferta pública educativa, garantint la igualtat de les famílies davant l'opció elegida; hui eixa opció d'igualtat està greument trencada. Els 2. 500 milions de subvenció pública als centres privats d'educació infantil no han servit per a baixar els preus que els centres cobren a les famílies, simplement s'afegeixen als beneficis nets de les empreses. Les famílies amb menys recursos segueixen sense poder dur els seus fills a centres privats d'infantil subvencionats o no. I, a més, segurament, no podran matricular-los tampoc en primer de primària, ja que tenen prioritats aquelles famílies matriculades en infantil.

Els 2. 500 milions de pessetes de subvencions a centres privats d'educació infantil no només generen negoci en un tram no obligatori sinó exclusió de les famílies amb menys ingressos en el tram de primària obligatòria. I, mentrestant, a penes hi ha obres en 28 dels 188 instituts previstos en el mapa escolar, 11 dels quals han sigut pressupostats ja dos vegades, la qual cosa situa l'execució anual en inversions al voltant només del 30%.

La situació del valencià a l'escola ha sigut denunciada no només per la comunitat educativa sinó pel propi Síndic de Greuges. Al president no l'ha merescut ni una paraula.

A pesar dels plans anunciats i compromesos, la informàtica i Internet segueixen sent assignatures pendents als nostres centres educatius. I este és un aspecte que per als socialistes valencians ens preocupa i molt. Els reptes de la nova economia, de la societat del coneixement i la revolució tecnològica es guanyen o es perden a l'escola; propostes serioses de dotació de mitjans informàtics i audiovisuals per al nostre sistema públic comptaran sempre amb el nostre suport. Cal superar l'analfabetisme en tot el que són les noves tecnologies.

Senyor Zaplana, comencem ja per reconéixer que no és mal del passat l'aplicació de la Logse; l'aplicació de la Logse l'havien de fer vostés i hauria d'estar ja clarament acabada. I, diga el que diga, continuem al furgó de cola de l'aplicació de la Logse a Espanya.

Senyories, la sanitat pública valenciana, que ocupa el 40% del pressupost de la Generalitat està també deixant de ser un dret inalienable dels ciutadans per a convertir-se en un negoci. Les innovacions en la gestió, Pla de xoc, hospital de la Ribera, introduïdes per Partit Popular en el nostre sistema públic, no són les adequades per a garantir el control públic i social dels serveis sanitaris, sinó que persegueixen com a únic objectiu la privatització gradual de la part més rendible de la sanitat pública, corresponent a interessos empresarials i clientelars del seu entorn.

En la nostra opinió, el model elegit per a gestionar l'atenció especialitzada de la Ribera no només eludeix el control públic, també té un risc implícit: els professionals perden autonomia sometent les seues decisions de direcció al benefici de l'empresa i no als interessos del pacient. Privatitzar els serveis de ressonància magnètica per un import superior als 27. 000 milions de pessetes, no només ha suposat un cost superior a què si s'haguera realitzat en els hospitals públics, sinó que priva, probablement, definitivament, modernitzar, tindre, comptar, amb la tecnologia avançada.

Per primera vegada en molts anys, senyor Zaplana, i gràcies al seu govern, la ciutadania de vegades té la sensació que a l'hora de ser atesos pel sistema públic de sanitat la seua salut no és l'únic, no és allò important, no és allò fonamental. El principal criteri d'actuació, i dissortadament, comencen a posar ja en dubte els seus sistemes i la seua tecnologia. I d'açò només vosté és responsable, per no dotar adequadament el sistema públic de salut, per no dotar-lo amb més mitjans, per no posar tota la tecnologia més avançada, per no dotar del màxim de credibilitat possible al sistema que garanteix que sigues qui sigues, tingues els diners que tingues, blanc o negre, tingues una bona assistència sanitària.

Però si lamentablement la situació de l'assistència especialitzada no ha tingut una bona sort, tampoc l'ha tinguda l'atenció primària. A l'any 1995 la taxa de cobertura del nou model d'atenció primària era del 68,5% de la població. Avui, cinc anys després, el govern del Partit Popular està tan sols en el 79%. Això suposa que encara més de 800. 000 ciutadans i ciutadanes necessiten nous centres de salut per a la seua zona.

Vostés s'han compromés a la construcció de 22 nous centres de salut a l'any 2000. A estes altures, ja estem en el darrer trimestre, 20 encara estan sense començar i 16 no tenen ni solar. En 1995, quan vosté arribà al govern, la factura per despeses farmacèutiques ascendia a 87. 000 milions de pessetes; en 1999, 126. 000, i ara, enguany, ascendirà a 150. 000 milions. La qual cosa vol dir que hem entrat també en eixe selecte club dels que passen els 100. 000 milions de despeses farmacèutiques, de les comunitats autònomes que passen dels 100. 000 milions. I només en tres anys passarem, si tot segueix en eixa tendència, als 150. 000 milions.

No s'inverteix en sanitat pública, es deteriora, es desmantella. L'emblema de la nostra sanitat, l'Hospital de La Fe, està abandonat a la seua sort, amb llits als corredors de l'àrea maternal, a pesar que en la campanya electoral van prometre una inversió immediata de més de 30. 000 milions de pessetes.

En medi ambient. no vaig a reiterar-li totes les actuacions. La veritat és que és una àrea en blanc, una àrea en blanc. Ha passat un any absolutament sense cap tipus d'acció a reconéixer. Mire, una fitxa ­per avançar i no fer-ho tan llarg­ en l'àrea de residus vostés van prometre el Pla integral de residus, porten cinc anys governant i no han fet res amb els residus, pla paralitzat i sense finançament, pla paralitzat i sense finançament. Només l'1,1% dels residus sòlids urbans reben un tractament acceptable, el 55% no rep tractament cap. En sanejament d'aigües, és veritat que el Pla de depuradores es va fent, un Pla de depuradores programat, iniciat i en gran part, en un percentatge alt, iniciat en l'època anterior. Però encara hui més de 300. 000 valencians estan afectats per la mala qualitat de l'aigua de consum. La Unió Europea ha denunciat que 193 municipis valencians incompleixen la directiva de la qualitat d'aigua. I el riu Segura, el río Segura, pues, sigue dando que hablar, y, sobre todo, sigue dando que oler.

La política forestal. No entraré en la dinàmica ­de moment, per no fer-ho ja més llarg­, en la dinàmica de les àrees dels nombres de les cremes. Em sembla tan greu que es creme un bosc que no crec que siga massa broma de fer ací disputes a vore quants es cremen més o menys. Depén en gran part del cicle que s'agafe. Si vosté agafen l'època 89-92, que vam tindre una bona època de pluges, doncs, el conseller, aleshores Font de Mora, era el rey del mambo. Doncs, la realitat és que depén moltíssim del tram que vosté agafe. Sap? Eixa és la realitat. I, si no, facen un dia tota la sèrie, no un poquet, tota la sèrie, i vorà com és així.

En qualsevol cas, el que està clar és una cosa. Han autoritzat més de 200. 000 hectàrees de superfície forestal en regadius. La transformació de 200. 000 hectàrees forestals en regadius. La política d'incendis, evidentment, quan ha canviat la climatologia, doncs, ha canviat, i dels grans èxits inqüestionables, doncs, ja passem a una realitat més dura. I de les 150. 000 hectàrees reforestades promeses enguany a penes han passat del 10% en el seu pressupost.

Pel que fa al patrimoni ambiental, què vaig a dir-li. Desarrollo de catálogo de zonas húmedas, Ley de espacios naturales protegidos. Res. Pressió urbanística, especulació, complicitat en la desprotecció del nostre patrimoni.

Em permetran ­ja acabe­ una reflexió. No es pot dir de Benestar Social que siga una conselleria que porte com a tal eixe nom, Benestar Social, perquè si tarda 15 mesos en tramitar una pensió no contributiva, o que només es garanteix una mitjana de 2 places en residències per a vells per cada 100 habitants quan la mitjana espanyola és de 3 places i l'europea de 5, doncs, queda encara molt per tal d'arribar al benestar social. Tenim un dèficit pròxim a les 10. 000 places i una llista d'espera de més de 2. 000 persones majors. Complida la moratòria d'aquells tres anys perquè el centres complisquen la normativa d'autorització, queden milers de places residencials encara il·legals, sense capacitat inspectora per part de l'Administració, malgrat situacions tan lamentables com la famosa residència Levante de Formentera del Segura.

Este no és el model de corresponsabilitat generacional amb els nostres majors que exigeix una comunitat moderna. El bono-residència de la seua tercera edat, de la nostra tercera edat, ha demostrat de sobres la incapacitat a l'hora de generar un mercat equilibrat, ja que no està en mans del mercat atendre una necessitat bàsica com l'atenció als majors. Requereix un major esforç col·lectiu, un impuls social que mobilitze alguna cosa més que una partida pressupostària sempre insuficient.

Però, la crítica exigeix alternatives. Li he dit al començament que no podem defugir de la nostra obligació de fer una oposició, però també esta nova oposició vol fer una aportació important.

Volem que a partir d'este debat, del que presente també esta vesprada el Grup d'Esquerra Unida, d'allò que el seu grup aporte, entrem en una nova agenda política en la Comunitat Valenciana. L'agenda política vella ja tanque-la, resolga el que puga i el que no, ho deixem, però no posem prioritats màximes perquè és que, si no, no eixim del mateix totes les vegades. Hem de fixar noves prioritats i tot el debat i l'activitat parlamentària hauria de servir-nos per dotar-nos d'una nova agenda política de la nostra comunitat, per a concretar un nou model de creixement i per a donar un impuls democràtic a les nostres institucions i a les nostres polítiques.

Les valencianes i els valencians hem d'apostar per un creixement que aprofite els avantatges de la nova economia, un creixement que garantisca el progrés i la cohesió social, que els prepare per a una societat en canvi permanent, un model de creixement que evite a curt termini i active la millor de les nostres qualitats com a comunitat. Els valencians hem d'apostar per la competència, per la innovació, per la inversió en capital humà, hem d'apostar per la sostenibilitat de les nostres polítiques, per l'equitat en la prestació de serveis socials bàsics, sense renunciar mai a incorporar noves fórmules de gestió, si es demostren positives, ni noves prestacions de serveis, però no només pensant en el capital privat, sinó també en ONG o altre tipus de fórmules que es poden aplicar.

Necessitem un pacte polític per a la integració social i laboral dels immigrants. No es tracta d'un problema de quotes, és un greu problema moral. Hem estat una societat d'emigrants, alguns més que altres. I hui tenim la responsabilitat d'ampliar els límits de la nostra democràcia. Necessitem desenvolupar un nou concepte de ciutadania que garantisca la plena integració social de les persones que treballen i viuen a la nostra terra indistintament siga la seua nacionalitat d'origen.

Necessitem un nou model també de solidaritat intergeneracional. Tenim la responsabilitat de retornar-los col·lectivament la immensa aportació que els nostres majors han realitzat a la nostra societat, trobant un lloc d'utilitat per a ells. No podem conformar-nos en centrar el debat en quantes residències públiques continuen sense obrir-se o en el descontrol del bono-residència. Hem d'obrir un debat social que ens porte a formular mesures on les persones majors troben el seu lloc, un lloc digne i potent en la nostra societat. Apostem per una nova societat on el repartiment de les tasques domèstiques entre gèneres siga fruit de la plena igualtat laboral de la dona. Construïm un quart pilar en el nostre estat del benestar que done suport real a les famílies, siguen del tipus que siguen, no unes famílies només, totes les famílies, totes les unions, i que garantisca la igualtat de gèneres i la solidaritat intergeneracional.

Tanquem el disseny institucional valencià. No ens conformem amb declaracions formals de reconeixement de nacionalitat històrica i aspectes simbològics i polítics que això comporta. Dissenyem un marc institucional innovador que reconega el nou poder municipal basat en la subsidiarietat, basat en la suficiència financera, impulsant la comarcalització paulatina d'una part dels serveis, dels ajuntaments, així també com les necessitats especials de les tres zones metropolitanes de la nostra comunitat.

Sense "tutelatges", reconeixent que els reptes de la globalització exigeixen precisament la devolució de gran part del poder als ciutadans, i que allò que comporta una clara aposta pel nivell local és el futur. Crec que és molt important que perquè la globalització isca bé hem d'apostar molt decididament per la qüestió local, perquè avui estem veient, estos dies a Praga, tot el que està significant de resposta ja al problema de la globalització. Ho vam vore a Seattle també. Hi ha una societat, una ciutadania europea que es mobilitza perquè no veu clar els objectius de la globalització que els desarrele.

L'alternativa positiva que representa el Partit Socialista avui, a més a més, vol concretar estes idees que he llançat en noves propostes per començar el segle, en mesures concretes que li proposarem en este debat per si és possible, entenen que són favorables per a la comunitat o entenen que és favorable perquè el nostre País vaja endavant i les entenen positives.

Li proposem en sanitat la creació d'una comissió parlamentària d'estudis, seguiment i control de les llistes d'espera existents al sistema sanitari públic valencià; completar la xarxa assistencial d'atenció primària, d'acord amb el vigent mapa sanitari de la Comunitat Valenciana; elaborar un pla per a completar la xarxa d'atenció sanitària específica per a malalts crònics i terminals i establir un pla d'inversions que garantisca el component tecnològic avançat en el sistema sanitària públic.

En agricultura, que s'adopten les mesures necessàries per a pal·liar els efectes negatius sobre la competitivitat que produeix l'excessiva parcel. lació; convocar eleccions a les cambres agràries; que es prenguen les mesures oportunes per a compensar els danys que la pujada de preus dels carburants ha provocat a l'agricultura, la ramaderia i la pesca, i instar l'aprovació coherent amb el Pla nacional de regadius del Pla de regadius de la Comunitat Valenciana.

Pel que fa a l'aigua, elaborar un pla integral de recursos i usos sostenibles de l'aigua a la Comunitat Valenciana i promoure el consens entre els grups polítics i agents socials i econòmics per a aconseguir que estiga garantida l'estabilitat hidrològica de la nostra comunitat.

En mediambient, un pla de reforestació de 100. 000 hectàrees i de silvicultura preventiva amb 150. 000 hectàrees; que en la futura Llei d'ordenació del territori de la Comunitat Valenciana almenys el 20% de la superfície estiga protegida com a espai natural, aprovació del Pla general d'ordenació forestal de la Comunitat Valenciana; Pla d'inversions públiques i d'infrastructures per al tractament de residus, un pla de xoc en esta qüestió que és bàsica i és fonamental i que ens deixa arrere de la competitivitat europea; presentació d'un programa d'introducció d'energia solar per a edificis públic i habitatges de protecció oficial; elaboració d'un pla director d'espais naturals; la Llei de contaminació acústica, la Llei d'accés a la informació ambiental.

En obres públiques, la millora en la xarxa nacional, en la nacional 340, en la nacional 332; la Llei d'ordenació del territori; el Pla d'eradicació dels emissaris submarins, que encara i són en gran part del nostre territori que, a més a més, són territoris turístics i que hem de tindre cura en eixe aspecte per la qualitat del propi turisme; liberalització del peatge de l'A­7 en els trams de la circumval·lació de la Plana, la Safor i la Marina, mesures per al foment del transport públic.

Pel que fa a la dona també, creació del Consell Valencià de la Dona i iniciatives legislatives ja presentades per la igualtat.

En educació, a banda de totes les qüestions que hem dit filosòficament, recolzament del projecte Medpark, recolzament del projecte Medpark.

En noves tecnologies proposem la creació d'una comissió parlamentària sobre les noves tecnologies que avance un gran pla consensuat amb tota la societat valenciana perquè la societat valenciana siga de veritat capdavantera en este sector.

Volem el fòrum de l'emigració com a espai de reflexió per anar endavant en una qüestió problemàtica i fonamental en el futur.

I el fons de cooperació municipal, al qual es va comprometre el senyor president en l'assemblea de la Federació Valenciana de Municipis i Províncies ­quan l'il·lustre conseller era president­ i que enguany encara no s'ha posat el fons; esperem que a l'any que ve el fons es pose, però, evidentment, era una promesa de l'any passat ja, però no passa res, si ho posa en este ho donarem per bé, anem a vore la quantitat i ha discutir-ho, però que el fons de cooperació municipal siga una realitat. Hi ha qui ha estat un any de conseller i no s'ha enterat, no ha estat possible el compliment de la seua promesa.

Senyores i senyors diputats, el món canvia molt ràpidament: globalització, ampliació de la Unió Europea, societat de la informació. Davant d'això la resposta ha de ser fonamentalment una gran inversió en formació i en coneixement, altrament perdrem la batalla, cosa que pot ser molt greu per al futur de la comunitat, i, sobretot, per al futur de les noves generacions dels valencians i valencianes.

Davant d'estos reptes cabdals, el seu projecte, el projecte del Partit Popular és un projecte que ha demostrat claríssimament fa uns moments que és un projecte esgotat, que no ofereix idees, que no ofereix alternatives per a una comunitat que necessita respostes i accions. El seu govern, senyor Zaplana, ni té energies ni té inspiració.

Nosaltres creem que en la força de l'impuls comú s'aconsegueix molt més que individualment, de forma que se'ns proporciona a cadascú de nosaltres els mitjans per a desplegar el nostre potencial, i, en conjunt, crear una comunitat en la qual el poder, la riquesa i les oportunitats es posen en mans de la majoria i no només d'uns quants. Volem fer possible entre tots, entre tots els progressistes, una aliança per el canvi, per fer front als desafiaments del nostre temps, aconseguint més llibertat, més igualtat, més solidaritat. Volem una aliança amb tots els valencians i valencianes que senten la solidaritat com el més noble dels impulsos de l'ésser humà, amb els que volen lluitar contra les desigualtats, amb els que no suporten la situació dels exclosos, amb tots aquells que creuen que l'educació, que la cultura és l'instrument més potent per a oferir noves oportunitats, ocupació i un camí de llibertat. Afrontem nous importants reptes.

President, en allò que puguem estar d'acord compte amb el nostre respecte i compte amb la nostra col·laboració. Li he dit que la porta de l'oposició per al diàleg, els ponts, sempre estaran oberts. Malgrat les múltiples discrepàncies, crec que el nou estil que hem d'entre tots fer possible és un estil de cooperació, és un estil de diàleg permanent i de buscar l'únic que ens ha d'importar a tots els que estem asseguts en esta cambra, i és que les valencianes i els valencians cada vegada tinguen més possibilitats de futur.

Afrontem, com deia, nous importants reptes, però mai hem tingut tantes oportunitats, tants mitjans com ara per a superar-los. Només dependrà de la nostra unió, de la nostra voluntat i del nostre compromís.

Moltes gràcies. (Aplaudiments des d'un sector de la cambra)

La senyora presidenta:

Moltes gràcies, senyor Puig.

Té la paraula, per a contestar la intervenció del representant del Grup Parlamentari Socialista­Progressistes, el molt honorable president de la Generalitat.

El senyor president del Consell:

Y si de verdad lo que queremos es la reforma, yo lo que les digo esta mañana con sinceridad y con lealtad es, hagámosla posible, porque yo la quiero. Si lo que pretendemos es plantear bases que la hagan imposible, nos quedaremos siempre sin avanzar y sin la reforma del Estatuto de Autonomía. Creo que soy suficientemente claro. Y les pido además que sean capaces de sobreponerse a ese debate ­que perdónenme el término antiguo, pero no encuentro en este momento otro­ que les acompaña a algunas de sus señorías desde la transición política. Ese debate que tiene un perfil claramente nacionalista, que tiene que convivir con otro debate, el de la realidad de su partido, que tiene una percepción ideológica y política mucho más amplia. Y eso saben sus señorías que convive en el seno de su partido. Y tendrán que ser sus señorías los que resuelvan esa cuestión primero de forma interna, después en esta cámara, y después en la negociación a la que le invito que vayamos conjuntamente para que podamos tener un resultado positivo y optimista para nuestro futuro. (Se sent una veu: muy bien)

Y al final, señoría, ha entrado usted en un tema tremendamente espinoso, en el que yo voy a pasar en esta primera intervención de puntillas, pero que si su señoría tiene interés podemos debatir con intensidad. Se ha referido usted a esas anomalías globalmente y ha citado lo que usted llama el caso del ex conseller Cervera. Yo creía que eso era materia reservada del Grupo de Izquierda Unida, pero ya veo que no, y vaya como adelanto también a lo que se pueda hablar esta tarde. Yo voy a pasar de puntillas. Solamente le voy a decir que si al final de la tramitación judicial se reconociera que se ha actuado incorrectamente por parte de un alto cargo de la administración valenciana, yo daré cuentas públicas de la responsabilidad que pueda afectar al gobierno. Y confío, señorías, que quienes han iniciado la tramitación judicial y quienes plantean cuestiones de debate en esta cámara que rayan en la calumnia, si la resolución es favorable al conseller Cervera, tengan la gallardía de venir aquí a pedir disculpas. Confío. (Aplaudiments des d'un sector de la cambra)

Pero en estos momentos ya no valen juicios de valor,señorías, lo que vale. yo les digo que en cuanto a modelo, revisen ustedes las declaraciones del director general que estuvo todos los años del gobierno del Partido Socialista, don Amadeu Fabregat, porque ese será su modelo. Revisen ustedes las declaraciones, que dicen que la televisión mejor es la que más se ve y que los programas tienen que ser los que dan audiencia. Eso lo dice él, no lo digo yo, él sabe más del medio que yo. Ese es el modelo, digo yo, que sería el suyo; ese es el modelo asentado por el Partido Socialista durante doce años.

Señoría, acabo, ha dicho usted, como es lógico. como es lógico en la construcción de su discurso, que por cierto, difícilmente hubiera cambiado por mucho que yo hubiera dicho otra cosa esta mañana porque venía escrito. Ha dicho su señoría que en política de bienestar social. ­no, si lo considero absolutamente lógico, y el primero el mío también; digo que el suyo no podía cambiar­ pero que en política de bienestar social hacemos pocas residencias o hacemos muchas, porque lógicamente, lo hacemos casi todo mal. Bien, pero no ha contestado su señoría a un debate importante que yo he planteado esta mañana, y es si es posible que nos entendamos en nuevas formas de gestión de cara al futuro para garantizar que esos servicios públicos, que garantizan la calidad de los mismos y el bienestar de la sociedad valenciana, puedan estar garantizados en el futuro. Por el mismo análisis que yo les decía antes, porque los recursos son limitados y no dan para todos. No se puede hacer, con los recursos que hay, a la vez hospitales, carreteras, centros de salud, se pueden hacer residencias para personas mayores, atender el bono residencia, las políticas activas de empleo, no se puede hacer todo, no endeudarse. Todo eso es cuestión ya de un mago y no de un político. El político tiene que establecer prioridades en un momento determinado. A mí me gustaría que ahora y en el futuro pudiéramos ahondar en esa dirección.

La senyora presidenta:

Moltes gràcies, senyor president.

Vull indicar a la Cambra i als oradors que el debat ha sigut i serà amb flexibilitat per part d'esta presidència en les primeres intervencions. Les segones intervencions, és a dir, les rèpliques, pregue que s'acosten als deu minuts. Gràcies.

Senyor Puig, té la paraula per a rèplica.

El senyor Puig i Ferrer:

Moltes gràcies, presidenta.

Senyores i senyors diputats.

Jo també em quedaria amb el final de la seua intervenció. Crec que el que és cert és que, com he dit abans en la primera intervenció, perquè un sistema funcione ha de funcionar bé el govern i ha de funcionar bé l'oposició. És a dir, ha d'haver una discrepància lògica perquè, si no, no estaríem en un sistema democràtic, estaríem en un altre tipus de sistema, a pesar que en algun discurs, per l'excesiu tamany, probablement ho haja semblant. Però realment crec que cada un ha de mantindre la seua identitat i el seu comportament en benefici del que ha dit vosté, que són al final els ciutadans valencians, que és el que ens motiva a estar ací.

Dit açò, vull dir-li que algunes de les qüestions que vosté ha posat en la meua boca no han estat així. Jo no he dit que no s'haja fet res en infraestructures. Seria absurd, o siga, és que no estic fora de la realitat. Clar que es fan. Jo també estic en la realitat, visc en la realitat, no estic en cap altre lloc. Tots nosaltres estem cada dia treballant i fent política i fent treball als nostres llocs; per tant, sabem que clar que s'han fet coses. El que passa és que discrepem de les prioritats i discrepem de quina manera es fan les coses, però que es fan coses? És evident que es fan.

Anem a començar pels temes que jo anomene "de la vella agenda", després continuarem amb altres qüestions.

Mire, l'Ave, nosaltres hem dit per activa i per passiva quina és la nostra posició. Ho he dit, quina era la posició, no he de tornar-la a dir. Per tant, no vaig a dir res més. L'únic que sí que li dic és que, fonamentalment, de qui fou la iniciativa inicialment i que agarraren el compromís i encetaren tot el procés foren els empresaris valencians. Deixem-ho estar així perquè és la realitat.

Pel que fa al Pla hidrològic nacional, crec que no hem de donar-li ja més voltes. Ho he dit claríssim. Jo no sé si és que a la millor té algun problema de comunicació idiomàtica, però és que està claríssim. Abans quan governaven uns a Aragó, ara que governen uns altres, ahir, abans d'ahir i passat demà, nosaltres estarem a favor del transvasament, a favor del transvasament de l'Ebre. Sense dubtes. A banda, ja li ho dic, si és que nosaltres som Ebre. Crega's-ho. Si nosaltres tenim tant de dret a l'aigua com els altres. Per tant, nosaltres diem que està ahí, i estarem ahí, tranquil. Per tant, eixe no és el problema. Però és que això no és una novetat, perquè nosaltres vam signar el pacte de l'aigua. Hem mantingut una coherència en tota esta qüestió.

Pel que fa a l'Estatut, evidentment, crec que hem de parlar, hem de parlar. I jo tampoc no vull en esta primera intervenció que servisca per a trencar cap pont; tot al contrari, per a cimentar ponts, perquè l'Estatut és evident que, o el fem entre els grans partits i entre tots els partits si pot ser, o és impossible. Per tant, crec que cal parlar el que cal parlar. Però sí que els dic una cosa: una reforma descafeïnada per a fer el paperot, no. No. Una reforma aquilatada a les possibilitats polítiques des d'un cert pragmatisme si és necessari, a parlar-ne. Però una reforma descafeïnada, no. I a mi m'agradaria que tinguérem l'ambició d'aconseguir no una reforma de mínims, que poguérem anar més enllà, més enllà també del perfil de cada un i de les possibilitats d'entendre la política de cada un, que en este cas no vénen al cas perquè el que jo defense ací no és una posició de perfil individual sinó que és la posició del Grup Socialista­Progressistes.

Pel que fa a l'Acadèmia, ja li ho he dit. I per tant, si vosté em diu que va a complir la llei, ja està, sense cap problema. I tampoc no anem a continuar. Però li vull també dir molt claret, molt determinat: vosté no pot posar a este hores l'excusa que no ha tingut interlocució, perquè sempre ha tingut en esta Cambra interlocució per a aconseguir el que calia. Altres coses és que no siga possible perquè hi haja problemes, que probablement existixen altres tipus de problemes. I també li dic: no estem parlant d'un organisme que tinga a vore amb les definicions purament polítiques, no estem parlant del grau. Vosté em parla de la proporcionalitat. Escolte, estem parlant d'una institució científica. Busquen, amb uns perfils adequats, els que vostés vulguen. Si a mi m'és igual. Si esta gent, què va a decidir? Va a decidir qüestions fonamentals per a l'ús de la llengua i per al que és el funcionament de la normalització mateixa, que és el que li he oferit, li he oferit dos pactes, que a cap dels dos m'ha contestat, dos pactes. Un, el tema de la comunicació audiovisual, i sí que li he oferit un model, l'espai audiovisual. I hi ha un model d'un alt comissionat i hi ha un altre tipus de model que pot ser qualsevol fórmula amb la qual es garantisca la independència. La BBC, altre tipus d'organitzacions tenen un model semblant. Cal caminar a eixe model, que la televisió pública siga una televisió pública, independent, com cal.

I també li he dit el pacte lingüístic. No només amb l'Acadèmia. Anem a una gran opció per la normalització lingüística, que implique a tota la societat civil, que implique a tots els agents socials capaços de generar una cultura en favor del valencià.

Pel que fa al finançament, no li reiteraré quina és la posició, la posició és arribar a tots els acords que puguem perquè és que ací ens estem jugant tots d'una manera clara la pròpia viabilitat de la Generalitat. I, per tant, evidentment, nosaltres optarem per una posició el més responsable possible per tirar endavant el projecte. Igual com en els assumptes de les caixes i altres qüestions a les quals ha fet referència i que per qüestions de temps crec que no és escaient contestar. Sí que vull contestar-li una cosa en concret de Canal 9.

Mire, Canal 9 sí que ha tingut altres sentències. Jo crec que el que li ha passat la chuleta li ha fet un mal favor. Sí que ha tingut sentències. Entre altres, una sentència de l'Audiència Nacional en la qual diu que ha de tirar al carrer a 150 enxufats. Ho diu axí. És a dir, sí que hi ha altres sentències recents. I 15 sentències més. És a dir, evidentment, que el funcionament de Canal 9. , si vosté està content de com funciona Canal 9, doncs, molt bé, però eixe no és el model que jo crec que és un model de futur, un model d'una televisió pública que no fa de televisió pública i que al mateix temps permanentment està fent un altre tipus de programació i que cada vegada li costa més diners als valencians. Això, jo crec que no és el futur de la televisió pública a la qual hem d'aspirar. Però si a vosté li sembla bé, si el seu govern recolza eixe model de televisió pública, que ho diga obertament i no passa res. Nosaltres, sens dubte, continuarem dient que no ens sentim identificats en eixa manera de fer la televisió pública valenciana .

Respecte al tema de les exportacions sí que és evident. Mire, li faré simplement esment d'una publicació seua de la Generalitat Valenciana en la qual parla de l'evolució de les exportacions valencianes des del 94 fins ara. Eixe ha estat, no en termes globals, però eixe ha estat en termes comparatius. La realitat és eixa. No és una altra. És una publicació de la Generalitat. I li dic més. En el tema dels sectors, del 98 al 99 ­que és el que ara estem parlant, no estem parlant de tota la història­ del 98 i del 99, li dic que excepte el que fa referència al taulellet, que és el 5% d'augment, i el que fa referència al transport, que fonamentalment és la Ford, que és el 25%, la resta de sectors tradicionals: tèxtil, cuir, calcer, confecció, fusta i joguines, estan en xifres negatius. Això no m'ho invente jo. Això és una realitat que tenen vostés publicada.

Per cert, en una anàlisis de prospectiva, que crec que sí que és convenient que se sàpiga, perquè si totes les anàlisis que fan seran d'eixa manera, doncs, la veritat és que no sé si estem ben enfocats. Mire el que diu l'anàlisi. Diu: "si como parece ser las importanciones atenuan su ritmo de crecimiento durante el 2000, a lo cual colaborará la moderación en los precios de los productos energéticos que ya se está produciendo, la contribución del sector exterior al crecimiento económico de la Comunidad Valenciana podría cobrar importancia en el 2000". Sens dubte, si és per la moderació dels productes energètics, doncs, no crec que siga així. I això és de la primavera, no és de fa molt més temps.

Respecte al deute, doncs, és evident el deute. El deute és evident. Ací hi ha una gràfica on veu claríssimament les comunitats de primera, la màxima competència: Andalusia, Catalunya, Galícia i la Comunitat Valenciana. I mentre totes les comunitats autònomes estan seguint una tendència a la baixa i a la convergència, la nostra des del 95 enganxa una línia clarament ascendent i passa del 6,4 al 8,3, per arribar ja quasi bé a allò que és el cas català, que és el cas ­diguem­ més important.

Però, en qualsevol cas, si el deute a la fi s'emplea per a una qüestió tan fonamental com és l'educació, jo no li diré mai des del Grup Socialista que no estaríem d'acord. El que no pot ser és que s'endeutem per altre tipus d'accions que no són prioritàries ni són les fonamentals per al nostre país. Això sí que no és raonable. El deute en valors absoluts és el que és i en el 91 teníem 162. 000 milions i ara tenim 845. 000 milions. I això és així. I jo el que crec és que, almenys, ara que encara estem a temps i que estem en un moment de bonança econòmica hauríem de plantejar-nos seriosament una posició restrictiva respecte a la despesa corrent, que ha augmentat d'una manera terrible i que és molt important perquè vosté parla de l'augment del que va ser l'endeutament en els anys centrals dels 90 que era moment de major crisi, que és quan normalment és quan s'ha de tirar mà de l'endeutament. De l'endeutament jo crec que cal tirar mà en els moments que cal animar l'economia, no en els moments que l'economia ja està suficientment animada. Això és una anàlisi que és bàsic. Vaja algun dia a la facultat i ho sabrà un poquet, no és. res elemental, senyor conseller.

La sinistralitat laboral tampoc no és un invent. I també hem vist que (inintel·ligible) la sinistralitat laboral sabem perfectament com està augmentant d'una manera clara i permanent.

Estos són els temes que, en principi, li havia de contestar inicialment. I li vull dir una cosa, i és que m'ha preguntat si la en la Logse hi ha algun lloc on estiga més avançat. Mire, els xiquets i xiquetes valencianes de primer cicle d'Eso ­implantació conseller, la implantació­, els xiquets i les xiquetes valencianes de primer cicle d'Eso estan quasi al 50% en col·legis de primària. En Catalunya més del 90% estan ja en centres de secundària. Per tant. Vull dir, el plantejament l'ha fet el president. Per tant, així és la realitat. La realitat és que està, evidentment, molt més implantada en Catalunya que ací, però això és simplement la realitat dels fets.

Jo vull dir per acabar que el debat del passat a mi no m'interessa . No tinc cap problema, i ho dic ara en la meua primera intervenció, en entrar quan vosté vulga. Però, no crec que li interesse als valencians. No crec que eixe siga el debat. El debat d'ara és, primer, parlar d'un govern que governe i d'una oposició que ha de fer oposició. No és parlar del passat. Si vosté vol que entrem permanentment en eixe debat, jo, sens dubte, no tinc cap problema, perquè entre altres coses estic orgullós del meu passat. No tinc cap problema. Jo he estat sempre en el costat de la democràcia, de l'autogovern, defensant este país, l'Estatut d'Autonomia. , quan molts no sabien ni tenien cap interés que este país tinguera alguna vegada autogovern.

Però, no passa res, perquè ací no hi ha credencials per a ningú. No hi ha credencials per a ningú. (Aplaudiments des d'un sector de la Cambra) No hi ha credencials per a ningú. I he actuat absolutament dins dels termes de la democràcia. Mai he fet res que no estiga en eixa qüestió. Per tant, no tinc cap problema. I no és un problema personal, és que el Grup Socialista ha actuat així.

I respecte a allò que deia del cas Cervera i tal, jo no he dit en absolut cap tipus de calúmnia en el tema del senyor Cervera, ni una. He dit simplement que hi ha un "cas Cervera" perquè és un senyor que ha hagut de dimitir per unes raons objectives. Nosaltres no l'hem portat als tribunals. Eixe no és el meu estil i no entraré en eixes qüestions. Però, el que sí que crec és que hem de vore ­aquilatar­ en estos moments per a què serveix el debat parlamentari. Jo crec que serveix per a traure conclusions positives per a la societat. I vostés ho han de fer des de l'opció de govern i nosaltres ho hem de fer des de l'opció de la posició que vol contribuir a millorar la societat valenciana, perquè no li càpiga cap dubte que nosaltres estimem esta terra, estimem este país i volem el millor per a este país. I quan més èxit tinguen, millor, perquè encara que siga així sempre hi haurà una alternança. O siga, estiguen tranquils, si les coses canvien es quan la gent està tranquil·la. O siga, no tenim cap interés deslegítim perquè no isquen bé les coses, el tenim tot absolutament legítim. Però, tinguen clar que a la fi a tots ens jutjaran pel que ens pertoca fer en cada moment.

Jo acabe ja simplement dient-los que el Partit Socialista en esta nova etapa obri totes les possibilitats de diàleg des del respecte, des de la defensa de la identitat de cada partit, de cada grup polític, però pensant clarament que a la fi ens trobarem en allò que de veritat vostés vulguen. Si vostés volen podem tindre una relació, podem arribar a compromisos ferms que faciliten la governabilitat i faciliten que este país vaja endavant en qüestions bàsiques ­com vosté ha dit­ com el finançament; en qüestions fonamentals com és tota la qüestió europea, de la qual depén el futur de grans comarques i depén el futur de la nostra comunitat. En totes les qüestions aquelles com els pactes que li he proposat, a banda de la seua agenda, crec que estarem aquí per a xarrar, per a discutir i per vore si entre tots aconseguim que este país que tots estimem vaja endavant. Gràcies. (Aplaudiments des d'un sector de la cambra)

La senyora presidenta:

Moltes gràcies, senyor Puig.

Per a rèplica, té la paraula el senyor president.

El senyor president del Consell:

Yo, efectivamente, no tengo ningún interés en abrir debate sobre el pasado. Ninguno. Lo que no quiero tampoco, y comprenda su señoría, es permitir que se nos pueda poner como ejemplo de la maldad de nuestras políticas gestiones que han dado un resultado francamente peor, no sé si por la gestión o por la coyuntura. Fíjese que no quiero yo entrar en debates profundos. Pero, su señoría pon fin me ha reconocido algunas cuestiones planteadas por mí en mi turno de réplica. Y me alegra muchísimo, porque le he hablado de un dato de gasto corriente. Yo creía ya que iba a discutir hasta eso, pero ha dicho su señoría: "No, en eso tiene razón, lo que pasa es que la coyuntura nuestra era mucho peor. Y, en una coyuntura peor, pues siempre se tiende a gastar más que un momento de bonanza". Bueno, vamos entendiéndonos, (remors) vamos entendiéndonos, porque por lo menos, por lo menos, se admite ­y ahí está el Diario de Sesiones­ que los datos que yo estoy poniendo encima de la mesa son rigurosamente ciertos y que no se habían admitido en la primera intervención. (Aplaudiments des d'un sector de la cambra)

Mire, su señoría ha dicho: "No colaboraré en una reforma descafeinada". Completamente de acuerdo. Completamente de acuerdo. Pero, se lo voy a poner facilísimo. El gobierno y el Grupo Popular estará en el techo que su señoría o su partido sea capaz de conseguir, en el seno de su propia formación. Fíjese, ni un ápice menos. Hasta donde el Partido Socialista esté dispuesto a llegar, ahí estaremos nosotros. Ahí estaremos nosotros. Ni un ápice menos. Ocúpese usted de su negociado y déjeme que yo me ocupe del mío. (Remors i aplaudiments des d'un sector de la cambra)

Hombre, al final, yo creo que la gente se da cuenta, y vaya si se da cuenta. Mire, señoría, hágase un análisis. Con un discurso catastrofista hemos convivido en esta cámara durante cuatro años, los cuatro años de la anterior legislatura. Este gobierno lo hacía todo mal, este gobierno era un desastre, no hacía nada absolutamente bien, se perdía en todos los ámbitos y en todos los indicadores. Elecciones del 13 de junio del 99, teníamos 42 escaños, 49; la izquierda en su conjunto tenía 42, 40. ¿No les da que pensar y reflexionar que a lo mejor la realidad que ustedes ponen encima de la mesa no es la realidad del conjunto de la sociedad valenciana? ¿O es que a la gente le gusta apoyar aquellas formaciones políticas y aquellos gobiernos que les perjudican claramente?

Explíqueme una cosa que yo no lo entiendo. Yo no sé, un día tengo que llamar al profesor Martínez para que me lo explique también. Si en el año 94 se exportaba un billón y medio de pesetas y ahora exportamos dos billones trescientos mil millones de pesetas, ¿cómo miden ustedes ­porque hay que medirlo­ el retroceso? ¿Dónde está el importante retroceso de todos los sectores: del textil, de la agricultura, del juguete, de la alfombra, dónde está? ¿Por qué esos sectores que están claramente en retroceso, como ha dicho su señoría, están generando más empleo cada día? ¿Por qué las previsiones de crecimiento están por encima del 4% y encima las previsiones de generación de empleo son las más altas de España? Porque como les va mal, dicen: pues voy a contratar más trabajadores a ver si me va peor. Es que no tiene lógica ni sentido común el argumento de su señoría.

Muchas gracias. (Aplaudiments des d'un sector de la Cambra)

La senyora presidenta:

Moltes gràcies, senyor president.

Se suspén la sessió que es reprendrà a les cinc en punt.

La senyora presidenta:

En representació del Grup Parlamentari Esquerra Unida, té la paraula el senyor síndic, il·lustre senyor Ribó.

El senyor Ribó i Canut:

Senyora presidenta de les Corts.

Senyor president del Govern valencià.

Senyores diputades i senyors diputats.

Abans de res, bona vesprada.

I bé, estem en el primer debat de l'estat de la Comunitat després de les passades eleccions autonòmiques i és la voluntat del nostre grup parlamentari manifestar-li amb la màxima claredat com veiem la situació actual del nostre país i quina valoració fem de la gestió del seu govern. Un govern fruit de uns resultats electorals que li donen tota legitimitat i per tant tenen tot el nostre respecte. Però aquesta legitimitat no ens impedeix fer una valoració molt negativa del mateix pels motius que al llarg d'aquesta intervenció anem a detallar.

Ens permetrà una primera asseveració evident: vostè ja no és un acabat d'arribar al govern que s'amaga amb la permanent comparació respecte a la mala gestió, prou vegades certa, de l'època anterior ­i en permetrà que li diga, senyor president, que aquest matí hem tornat a sentir-ho reiteradament, aquestes comparacions-: el seu govern ja dura cinc llargs anys i ja no pot valorar-se amb "farem", "ens comprometem", etcètera. Ja és hora de valorar-lo pels seus resultats, per les seues mancances, per la neteja en la forma de governar. També pels seus encerts.

Hi ha una segona asseveració incontestable: vostè està governant fins ara el País Valencià en un marc econòmic molt favorable, a nivell estatal i a nivell de l'Unió Europea. Ha viscut una època de vaques grosses, que ens agradaria que no s'acabara, però en l'horitzó estan apareixent núvols preocupants com la pujada del petroli o la davallada de l'euro. Per tant, hem d'analitzar la situació des d'aquestes perspectives macroeconòmiques positives en les quals ha tingut i està tenint la sort de governar. Hem de veure com ha aprofitat aquests anys de bonança en benefici de la majoria dels valencians i valencianes.

I li volem dir amb molta claredat: no veiem al País Valencià com vostè ha pretès ensenyar aquest matí: ens ha recordat massa el títol de la novel·la Alícia al País de les meravelles. Nosaltres pensem que no respon a la realitat.

Ens permetrà que li resumim la nostra opinió en quatre afirmacions que ens fan valorar molt negativament el seu govern:

Primera. El govern valencià està sotmès a una greu paràlisi que li impedeix abordar molts dels problemes fonamentals del nostre País. Per dir-ho més clar: en els grans temes, el seu govern no governa. Està amb el motor aturat. Sembla que s'han cregut tant les pròpies operacions d'imatge que l'autocomplacència narcisista els impedeix resoldre temes claus del nostre país.

Segona. El govern valencià és un govern amb una voluntat i una pràctica privatitzadora que està arruïnant els serveis fonamentals de la nostra societat com la sanitat, l'ensenyament, els residus, etc. Ací els fruits del seu govern sí es veuen: Està canviant tota l'estructura de l'ensenyament, la sanitat i els serveis públics transferint-los dia a dia, pas a pas, decret a decret a la propietat i gestió privada.

Tercer. El seu govern està potenciant i permetent un model de desenvolupament insostenible amb els nostres recursos naturals, amb la conservació del medi ambient, i la necessària evolució cap a un model econòmic respectuós amb el medi ambient, menys dependent del petroli, més conscient de la situació hídrica del País Valencià.

Quart. El seu govern adopta formes clarament fosques, poc transparents i què, per dir-li sense emprar paraules grosses, fan mala olor, fan olor de pràctiques corruptes, d'ús de càrrecs públics en benefici propi. Fa cinc anys arribaren vostès lluint la camisa immaculada de governs nets i transparents. Només dos taques anomenades Cartagena i Cervera li impedeixen a vostè parlar de governs honests i transparents perquè la seua evidència el desautoritzen automàticament.

Abans li he mencionat que el seu govern estava paralitzat, sense motor. Anem a concretar aquesta afirmació.

Reforma de l'Estatut d'Autonomia: Som una de les poques Comunitats Autònomes amb estatut d'autonomia de segona divisió que encara no han reformat el seu Estatut. ¿A què creu que és degut? ¿A la falta d'interès del Partit Popular per reformar-lo, malgrat les declaracions grandiloqüents seues? ¿A la falta de pes polític del PP valencià per consensuar a nivell estatal unes reformes mínimament acceptables? ¿O a les dues coses a la vegada?

El fet real, concret i inqüestionable és què la Ponència de Reforma de l'Estatut d'aquestes Corts ha de demanar pròrroga per no haver acabat els seus treballs. La causa, la mateixa de la passada legislatura: Haver començat els treballs amb un retard i amb un interès per a nosaltres poc intolerable.

Senyor president, li reiterem allò que des d'Esquerra Unida hem dit des del seu naixement: no acceptem un Estatut de segona categoria com el que tenim. Els valencians som majors d'edat i ens mereixem més. Com sempre hem dit, estem disposats, des dels nostres plantejaments, a avançar en acords per a consensuar un acord de reforma de l'Estatut. Però no estem disposats a operacions de maquillatge. S'ha de rebaixar el sostre electoral, com hem dit des del nostre naixement con a organització política: no és de rebut que prop del 10% dels votants, com passà en 1999, es queden sense representació parlamentària. I em permetrà afegir-li que açò és una qüestió estrictament valenciana. Em permetrà dir-li i em permetrà dir-ho als dos grans grups parlamentaris. Senzillament nosaltres entenem que això és antidemocràtic encara que això ajude als partits grans i afavorixca les majories absolutes. El president del govern valencià ha de tenir la capacitat de dissoldre les Corts per quatre anys, li subratlle, senyor president, per quatre anys. No tindria sentir arreglar un possible problema de gèneres i desarreglar-ho als dos anys següents, com ho tenen els presidents d'Andalusia, de Catalunya, del País Basc i de Galícia.

La reforma estatutària calia haver-la feta ja. Cal fer-la ja. I nosaltres denunciarem amb força qualsevol nou retard.

Al setembre de 1998 aquestes Corts aprovaven la creació de l'Acadèmia Valenciana de la Llengua. Fa dos anys llargs que estem amb Acadèmia i sense acadèmics, quan la llei dona un termini d'un mes, d'un mes, per al seu nomenament. La llei va venir precedida de pomposos qualificatius com acord històric per acabar amb el conflicte lingüístic, etcètera, i s'ha quedat com un tema pendent de forma inconcebible.

Senyor president, ¿a qui creu que correspon la iniciativa de fer propostes a aquestes Corts? ¿De veritat no creu que és una responsabilitat seua del seu partit? ¿De veritat no creu que està demostrant la seua incapacitat per resoldre aquest tema com la mateixa llei diu? Nosaltres estem convençuts de què en el tema de l'Acadèmia Valenciana de la Llengua, igual que en tots els temes de la nostra llengua, vostès demostren el seu desinterès de sempre. Li ho dic més clarament. Cada dia que passa estem més convençuts de què la finalitat última de la creació de la creació de l'Acadèmia Valenciana de la Llengua va ser més que desactivar un conflicte lingüístic, que vostès tenen els ressorts per activar-lo o desactivar-lo, una operació política encaminada a erosionar amb èxit les bases d'una formació política avui no present en aquestes Corts.

Senyor president, si vostè és incapaç de dur endavant l'Acadèmia Valenciana de la Llengua, nosaltres tenim propostes al voltant d'aquest tema que hem fet des de fa anys, des de 1994 en aquestes Corts. Però tenim la sospita que no seran del seu gust donades les seues al·lèrgies amb el món universitari.

El mapa escolar és un altre exemple de la seua incapacitat de complir allò que vostès mateixos han dit i dissenyat. Reconeguem que la situació de partida no era bona. Ho denunciàrem de forma reiterada quan governava el Partit Socialista. Però han passat cinc llargs anys i el mapa escolar continua sent això: un projecte plasmat només en un paper.

Hem de denunciar que en aquest tema han seguit una política erràtica amb resultats pràcticament nuls. Primer confiaren en què els ajuntaments importants assumirien l'obligació de la Generalitat de construir els centres necessaris. El resultat ha estat fins ara insignificant. Després traslladaren la redacció de projectes a l'Ivhsa. Ara s'han inventat el model de la societat mercantil Construccions i Infrastructures Educatives de la Generalitat Valenciana, que, per cert, demostra la incapacitat de la Conselleria d'Educació de gestionar un tema tradicionalment funció seua. L'última dada oficial d'aquesta conselleria, 1 de juny de 2000, reconeix que queden per realitzar 159 instituts d'Eso i 86 col·legis de Primària amb un pressupost estimat de 106. 000 milions de pessetes. D'Instituts d'Eso, dels 223 prevists en el mapa escolar n'ha finalitzat 35, el 16%; en té en execució 30, el 13%, i el 70% es troben encara en alguna fase de projecte.

Mentrestant l'Eso s'ha implantat definitivament el curs passat tenint que impartir-se la docència en els centres de primària més de la meitat dels alumnes per aquestes carències. El fet real i inqüestionable és què el gravíssim retard en la construcció i adequació dels centres públics a la Logse està generant deficiències insuportables per l'ensenyament públic: majoria d'alumnes d'Eso en centres de primària, barraquisme escolar, manca de places malgrat la sensible disminució de la població escolar, desmoralització i falta de formació permanent del professorat. Una situació, en definitiva, que sembla feta a consciència per a desviar alumnes a l'ensenyament privat abandonant a l'ensenyament públic a una funció subsidiària i assistencial respecte a la privada. I tot açò passa, senyor president, en un moment econòmic bo. ¿Què passarà quan la macroeconomia no funcione com ha funcionat en aquests últims anys?

La llei general de sanitat estableix la necessitat de cobrir a tota la població amb centres de salut. A nivell estatal ­dades recents de la ministra de Sanitat­ la taxa de cobertura en centres d'atenció primària és del 97'8% en tot l'Estat. En el País Valencià, segons dades de la Conselleria de Sanitat es queda en el 79%. Més de 800. 000 persones, una de cada cinc valencians, no tenen assistència primària adequada. El que és més preocupant és que no s'executen els pressupostos de 1999 ­1. 700 milions s'han arrossegat a enguany­, es redueixen les pressupostos del 2000, i dels 23 centres de salut previstos a 31 de juny només ni havia tres en construcció.

En sanitat hi ha un altre element a comentar que demostra la seua paràlisi. Segons el conseller de Sanitat anterior, el senyor Farnós, en aquestes Corts, 3/12/98, hi havia 12. 987 persones en llistes d'espera. La Conselleria de Sanitat a data del 28 de febrer d'enguany, donava una xifra de llistes d'espera de 24. 673 persones. És a dir, malgrat el pla de xoc que en quatre anys ha gastat 9. 600 milions de pessetes el seu clamorós èxit inicial de reduir les llistes d'espera se l'ha endut el vent i la llista d'espera s'ha tornat a multiplicar per dos en els últims dos anys, generant tota la tensió social viscuda en primavera al voltant d'aquestes llistes.

Espanya és el país de la Unió Europea amb major taxa de sinistralitat laboral: 67 accidents laborals per 1000 afiliats a la Seguretat Social en 1998. En el País Valencià foren 89 accidents per cada 1. 000 afiliats a la Seguretat Social. Vint-i-dos punts per damunt. La tercera Comunitat Autònoma amb major taxa de sinistralitat.

En 1999 els accidents laborals augmentaren un 17% en el nostre País. Un 16% els accidents greus i un 20% els accidents mortals. En el primer semestre d'enguany, malgrat tot el que ens ha dit abans, senyor president, els accidents laborals continuen la seua tendència alarmant: des de que vostè va accedir al govern, els accidents laborals han augmentat un 53%. Són dades oficials.

Senyor president, la Llei de Prevenció està sense aplicar al País Valencià. Els incompliments sistemàtics, la manca d'inspeccions i de plans d'actuació concrets i altres motius relacionats amb la temporalitat dels contractes donen el trist resultat de veure en la premsa molts matins que ha ahir va morir una altra persona en la construcció, la indústria, etcètera, amb una cadència creixent només comparable a les agressions i morts que pateixen les dones per causa de la violència domèstica. Els altres accidents greus que deixen a persones amb tares físiques per a tota la vida ja no són per desgràcia ni noticia per ser el pa nostre de cada dia.

I en el tema de la gestió de l'aigua, com en altres, es parla de transvasaments, però no es fan els deures propis. ¿On estan les mesures per a millorar la qualitat de les aigües del riu Segura? Cinc anys de promeses, declaracions, compromisos electorals, però de forment ni un gra. El Segura segueix no sent un riu, segueix sent una claveguera. El mateix li podem dir del riu Magro, del Cànyoles etcètera. ¿On estan les mesures concretes per a prevenir la contaminació per nitrats de les nostres aigües subterrànies?

Senyor president, els informes ­oficials també­ diuen que de cada 100 m3 d'aigua pseudo-depurada 66 m3 van a para al mar. ¿On estan les promeses de reutilització d'aigües residuals? ¿Quines actuacions concretes s'han fet per a millorar la mala depuració de la majoria de depuradores en funcionament per a possibilitar aquesta reutilització?

La seua política continua basant-se en un principi fals, almenys en el nostre País: l'aigua és un recurs il·limitat. La modificació de la Llei Forestal permetent la roturació i posada en regadiu de terrenys de secà de zones de bosc o properes al mateix o la construcció de grans centres terciaris ­i ens referim a la seua estimada Terra Mítica­ en zones amb forta deficiència hídrica són proves evidents d'aquesta política. Senyor president, no estan fent vostès els deures propis de la gestió de l'aigua d'una zona semiàrida com és el nostre país.

En infrastructures vostès s'han quedat mirant l'èxit de tancar la A­3, malgrat sense enterar-se de l'acord que desbloquejà el pas pel Cabriol o omplint pàgines de tinta amb l'Ave. Però el País Valencià té necessitats urgents que no s'han abordat. Al nostre entendre més urgents que l'Ave.

¿Què passa amb la modernització de la línia Alacant-València-Barcelona de velocitat alta? Està retardada més de cinc anys en les seues previsions inicials. ¿I amb la línia Madrid-València?

¿Què passa amb la connexió ferroviària Sagunt­Teruel­Saragossa que amb inversions mínimes, ridícules font a les de l'Ave, podria reduir a la meitat el temps de desplaçament? ¿I amb la línia Alacant­Elx­Múrcia, que és una línia que per dir-ho d'una manera ràpida es pot qualificar de tercermundista?

¿Què passa amb els retards incomprensibles dels parcs centrals i soterrament de les vies en València i Alacant? Mire, en açò hem de reconèixer que s'ha avançat en Castelló. Llàstima que s'inundara a les primeres pluges.

¿Recorda vostè que ja fa molts anys aquestes Corts demanaren per unanimitat la connexió ferroviària Gandia­Dénia? Fa molts anys ja, senyor president.

En carreteres les mancances i retards són cada vegada més greus: l'entorn viari entre Alacant i Elx, la circumval·lació d'Alcoi, que semblen haver esperat al nou alcalde seu per a desbloquejar-la, la millora de la nacional 304 en direcció Aragó ­ha arribat a Segorbe, però només a Segorbe­ i gran part de la xarxa autonòmica i local.

No solament no s'allibera de peatge la A­7 com aquestes Corts demanaren reiteradament. Tampoc són capaços de complir els seus compromisos electorals en la circumval·lació de Sagunt, ni la proposta unànime d'eliminar el peatge en aquesta zona plantejada per aquestes Corts. Cap iniciativa per eliminar els problemes de la general en Vinaròs­Benicarló, Gandia­Oliva, etcètera, quan altres comunitats han forçat, senyor president, emprar les autopistes de peatge com a circumval·lació.

Mentrestant vostès potencien carreteres d'impacte ambiental intolerable i de necessitat discutible com Cabanes-Oropesa, avalen projectes com el tancament de la V­30 desfent la comarca de l'Horta Nord ­es va discutir la semana passada en el ple de les Corts estatals­ o projecten obres hidràuliques en barrancs com el Carraixet o els que donen a l'Albufera que són vertaderes aberracions mediambientals denunciades per la mateixa Unió Europea.

Senyor president, estem davant d'una crisi energètica de conseqüències imprevisibles que pot canviar ràpidament la situació econòmica del nostre país. Per a molts analistes no és només una crisi conjuntural sinó que pot ser el començament de l'esgotament d'un recurs natural que està arribant al màxim de la capacitat de producció front a les demandes en continu creixement. D'altra banda, el consum creixent de petroli està provocant problemes mediambientals gravíssims on el seu màxim exponent és el canvi climàtic. La cimera de Kyoto va marcar uns límits de creixement en el consum d'aquests productes que en Espanya ­ni en el País Valencià, per suposat­ no estem respectant.

En el País Valencià el seu govern no s'ha enterat de la necessitat d'anar evolucionant cap a energies renovables. España és el tercer estat del mon en potència eòlica instal·lada. El País Valencià es troba a la cua en aquestes energies amb quatre únics generadors. Fa ja quatre anys que li demanarem en aquestes Corts un Pla Eòlic. Se'ns va respondre que estava realitzat. Després no ho estava, clar. L'any passat ens prometen en aquestes Corts la seua publicació immediata. Avui ens ha anunciat vostè que el dilluns se publicaria el pla eòlic. Per suposat, de consens, poc. No he pogut discutir aquest tema mai. Vostè parla de consens, però després, a l'hora de plantejar-se temes concrets, el consens, per desgràcia, brilla per la seua absència. Des d'Esquerra Unida continuem esperant-lo. Sobretot per un motiu important: està impossibilitant la instal·lació ­o la està retardant­ de nombrosos parcs eòlics programats.

El mateix podem dir de l'energia solar. Mentre ciutats com Barcelona o comunitats autònomes com Andalusia estan desenvolupant de forma decidida aquesta energia, aquí continua sense cap iniciativa ni recolzament i disminuint la superfície instal·lada. Mentre comunitats autònomes estan apostant per la biomassa en la producció d'electricitat, aquí veiem com any rera any es crema la palla de l'arròs, els materials de poda, etcètera. Per al govern son obsessions dels ecologistes que res a veure tenen en la seua actuació.

Podríem continuar detallant les mancances però al nostre entendre són suficientment exemplificadores de la seua paràlisi. Li volem recordar malgrat tot com lleis importants no s'han desenvolupat, cas de la llei de Policia Local aprovada per unanimitat en 1999 on encara ni un sol reglament ha vist la llum. La nul·la participació de la nostra comunitat en les conferències sectorials de la Unió Europea encara que es tracten temes de gran importància per a la nostra comunitat.

Hi ha coses, però, on el seu govern cal reconèixer que s'està donant pressa. En el procés de privatització ­vostè este matí li ha dit iniciativa social, crec que exactament, les paraules tenen continguts, evidentment, les paraules tampoc són neutres­ en el procés ­nosaltres li diem de privatització­ creixent dels grans serveis públics si que han demostrat la seua eficàcia. No com en les temes que abans hem comentat.

Si parlem d'ensenyament no podem deixar de comparar la seua actitud respecte al mapa escolar, les despeses de manteniment del centres públics, les mesures per a dificultar la normal adscripció dels alumnes en els mateixos, les mesures de protecció i potenciació de l'ensenyament privat concertat. L'any passat ens varen ensenyar el seu tarannà amb la concertació de centres educatius famosos per la seua adscripció ideològica-religiosa i per no complir normes com no segregar els alumnes en funció del seu sexe. En algun cas amb tantes irregularitats de tot tipus que la mateixa Conselleria s'ha vist obligada a rescindir el concert.

Enguany vostès han donat per a nosaltres un pas molt més greu: la concertació de l'ensenyament infantil amb un cost de 2. 479 milions a pràcticament tots els centres privats que ho han sol·licitat. D'aquesta forma aconsegueixen d'una vegada canviar l'equilibri pública/privada fins ara en un 70/30 a una concertació del 50/50. A l'inici dels cicles escolars han canviat l'equilibri pública/privada de forma dràstica, beneficiant com és lògic a la privada. I això ho fan sense utilitzar els recursos disponibles en l'ensenyament públic, sense atendre les demandes de molts col·legis i Ampes d'augmentar el número d'aules en aquest nivell d'ensenyament. A partir d'ara veurem any rera any com augmenta el pes de l'ensenyament privat com a conseqüència d'aquesta mesura aplicada precisament al començament del procés educatiu.

El model de gestió sanitària del seu govern va quedar clar ja en la privatització de la gestió de l'hospital d'Alzira. Hospital, per cert, amb una forta afició a transferir els casos difícils, i per tant costosos, a la resta d'hospitals de la sanitat pública, especialment La Fe.

Sense oblidar el pla de xoc per a les llistes d'espera, l'últim pas és d'aquest estiu: la privatització dels aparells de ressonància magnètica. De poc li han servit les advertències dels professionals del ram de què aquest procés anava a dificultar i desorganitzar el sistema sanitari, dificultant la coordinació, impedint una adequada investigació i marginant als professionals públics i demostrant-li què era més cara la privatització que la dotació directa als hospitals d'aquests aparells d'alta tecnologia. Em permetrà unes dades: el cost mitjà d'una prospecció amb ressonància magnètica concertada durant aquest últims quatre anys ha estat de 37. 000 pessetes. La prospecció amb l'únic aparell públic que es disposa, el del Dr. Peset, ha tingut un cost mitjà de 26. 000 pessetes sent un aparell antic i d'escassa agilitat. L'informe dels caps de servei remés a la Conselleria de Sanitat en mars d'enguany avalua el cost per pacient en el sistema públic, amb aparells adequats, en 18. 000 pessetes. Si a això li afegim que el mecanisme de concert dispara, almenys al doble, les taxes de freqüentació, el resultat promet ser un forat negre per a les arques públiques i un negoci formidable per a les empreses concessionàries.

Senyor president, vostè està fent una còpia, una mala còpia, de la política que va fer la senyora Thatcher en la sanitat anglesa. Els resultats del País Valencià van sent cada vegada més pareguts als resultats patits per Gran Bretanya amb aquestes polítiques: Sanitat més cara, cal pagar els beneficis empresarials abundosos, i sanitat de pitjor qualitat, com la mateixa OMS ha reconegut en distints informes.

Si parlem dels serveis socials ens trobem amb una xarxa pública pràcticament inexistent en atenció a persones majors, minusvalues, prevenció i cura de drogoaddiccions, a la marginació, etcètera. És escandalosa la manca d'atenció d'atenció als menors. Un oblit pràcticament total de millorar o iniciar qualsevol activitat pública i una creixent tendència a la concertació amb entitats de caràcter privat. El seu govern es converteix cada dia més en un gestor de subvencions i recursos públics a entitats privades per a realitzar tasques que corresponen a la funció pública.

És obvi el nostre radical desacord amb la seua política de privatitzacions, que constitueix un fil conductor fonamental de la seua línia política. Malgrat que vostè vulga dotar-se d'una imatge centrista, el fets, les actuacions, van clarament en la línia d'una política destinada a afavorir el negoci fàcil i subsidiari de l'administració abandonant a l'oblit i a la marginació a amples sectors de la nostra societat.

Passem a continuació a analitzar alguns aspectes de la pràctica política del seu govern al voltant dels quals considerem necessària una reflexió i comentari sobre els mateixos.

¿Com governa vostè, senyor president? No vaig a entrar en detalls d'enxufisme, contractacions clarament irregulars com la del seu xofer, usos irregulars d'un càrrec públic en benefici propi com el cas del conseller de Sanitat senyor Farnós i les seues parcel·les de Benicàssim. Em vaig a fixar només en les casos grossos: senyor Cartagena, Ivex, senyor Cervera, que amb les seues actuacions de govern, enviar-ho als tribunals, dimitir o ser cessats (dóna el mateix) els consellers van palesar la gravetat dels mateixos. Els tres estan en els tribunals i a ells els correspon la recerca de proves, l'anàlisi de les mateixes i la resolució del mateix. A nosaltres ens correspon analitzar des d'un punt de vista polític i ètic aquests fets.

¿Considera vostè normal que un membre d'un govern seu estiga acusat d'un delicte d'evasió fiscal en l'Audiència Nacional?

¿Li sembla lògic que, segons dades seues, en un organisme públic com l'Ivex s'hagen perdut ­perdre és un forma de dir-ho evidentment­ 1. 330 milions de pessetes, quan havien estat advertits reiteradament pel Síndic de Greuges?

¿Considera legítim que una persona primer director general, després subsecretari de Modernització de les Administracions Públiques, que tenia al seu càrrec la contractació per milers de milions de pessetes d'aparells informàtics, donara la casualitat que la seua esposa, sense experiència informàtica alguna, això sí, amb l'experiència de dur la seua agenda personal, fora un alt càrrec d'una multinacional de la informàtica que, curiosament, va gaudir de la major part dels contractes de subministre quan abans les seues relacions amb l'administració eren escasses, entre altres coses per tancar la planta de producció en el nostre país?

A vostè no ho sabem. Al nostre grup parlamentari ens fa olor de corrupció, d'ús de l'administració pública en benefici propi. El seu govern, senyor Zaplana, té taques de falta d'ètica i de corrupció que s'estan estenent de forma alarmant.

Senyor president, segons el Banc d'Espanya, des de 1995, quan vostè arribà al govern ­i són dades oficials­ fins a 1999 el deute del nostre país ha augmentat un 79'3%. Tenim el dubtós honor de compartir amb Catalunya el màxim endeutament respecte al Producte Interior: el 8'9%. I de ser la tercera comunitat autònoma més endeutada d'Espanya. L'endeutament valencià ha estat el que més ha crescut percentualment l'últim any si exceptuem una regió amb poques competències com és Cantàbria: el 17'41%, assolint els 800. 000 milions de pessetes. Valga com exemple concret de balafiament de recursos els 16. 000 milions de deute de Radiotelevisió Valenciana i l'augment en un 25% de les seues despeses conegudes recentment.

¿Se'n recorden de les seues afirmacions preelectorals sobre el superàvit comptable de la Generalitat en alguns milions ­poquets­ que després es convertí en un dèficit de 70. 000 milions? ¿Se'n recorden? Vostès, a més de fer enginyeria comptable barata, balafien, malgasten els recursos públics sense afrontar molts dels principals problemes dels valencians. I clar, com que la capacitat d'endeutament és limitada, necessiten urgentment recursos per a les seues obres faraòniques i sospiren per una entitat financera valenciana que puga amortiguar els problemes. Em referisc a la unificació de les Caixes. Senyor president, deixen a les Caixes en pau, que complisquen la seua funció i que decidixquen lliurement si volen o no fusionar-se, sense pressions continues i reiterades del seu govern.

En el debat sobre l'estat de la comunitat de 1998 ­fa dos anys­ vostè es va comprometre a presentar una nova llei d'ordenació del territori. Dos anys després aquest projecte o s'ha perdut en algun calaix. anava a dir que s'han oblidat, però no s'han oblidat, sembla que el volen algun dia presentar ací.

I efectivament nosaltres pensem que fa falta ordenar el territori d'una forma sostenible i protectora del medi ambient. Ho diem açò en un moment on les costes valencianes estan sofrint uns processos accelerats de construccions i urbanitzacions fins a uns nivells, al nostre entendre, no sostenibles.

Moltes són les veus de tècnics i especialistes que demanen aturar aquest procés desenfrenat d'urbanitzacions costaneres. En turisme també cal pensar en la sostenibilitat i nosaltres pensem que ja l'hem ultrapassada en molts aspectes, com els recursos hídrics, la capacitat de depuració, la mateixa disponibilitat de les nostres costes i platges. A més de deteriorar de forma irreversible el medi ambient, també estem deteriorant sensiblement la qualitat dels nostres serveis públics. Per dir-ho més clarament: estem començant a matar la gallina dels ous d'or. I el seu govern, senyor president, és el primer impulsor de polítiques d'aquest tipus. L'exemple de Terra Mítica, construïda en terrenys amb forta saturació turística i que augmenten considerablement el dèficit hídric són l'exemple més evident del que diem.

Li proposem avançar pel camí d'un turisme més sostenible. Les mesures són senzilles i no són originals: plantejar una ecotaxa turística per a resoldre problemes de caràcter mediambiental i, per altra banda, decretar una moratòria en la construcció en zones turístiques mentre no es defineixen amb claredat els plans corresponents en la nova la llei d'ordenació del territori.

Aquest matí ha parlat molt de l'atur, del que ha baixat, i som els primers, de veritat, en felicitar-nos d'aquesta dada que afecta positivament a milers de valencianes i valencians. Entenem que és un dels fruits, per no dir el fruit més positiu, de la situació de bonança econòmica que gaudim. Però li hem de criticar amb duresa que no s'haja emprat aquesta bonança econòmica per a millorar les condicions de treball. Perquè tant cert com el descens de l'atur ho és el fet de què la temporalitat i la precarietat laboral s'ha mantingut pràcticament estable percentualment. Quatre treballadors de cada deu continuen tenint treballs temporals al País Valencià. Una xifra clarament superior a la mitjana de l'Estat i moltes vegades superior a la mitjana de la Unió Europea.

I hi ha una cosa on és directament responsable: la contractació en les Administracions Públiques, les que depenen directament de la seua gestió. En els seus cinc anys de govern ha augmentat de forma descarada la contractació en precari en sectors claus de l'administració, de l'ensenyament i la sanitat. En alguns d'ells s'està arribant al 40% de contractes temporals amb taxes superiors inclòs a les de l'empresa privada.

Reiterar els problemes personals que això suposa és una obvietat. Relacionar precarietat laboral amb sinistralitat és quelcom demostrat en molts estudis. Li vull recordar, però, un altre argument: temporalitat està renyida amb professionalització, amb formació dels treballadors, amb qualitat dels serveis produïts o dels articles fabricats. Però a vostès això sembla importar-los molt poc. És més, la seua pràctica concreta sembla anar dirigida a generalitzar aquesta lacra social.

Parlem un poc de solidaritat i analitzem com evoluciona la situació d'aquelles persones que pitjor ho passen. Les dades de l'informe de Càritas, el més solvent del nostre país, són escandaloses. L'informe de 1998 indica que 940. 000 persones ­més d'una de cada cinc­ són pobres en la nostra terra. Som la segona Comunitat amb major nombre de famílies en situació de pobresa extrema, a continuació d'Andalusia. I la situació no ha canviat res des de l'informe de 1995. Dit d'una altra forma: aquest quasi milió de persones no han gaudit per a res en les seues vides del procés de creixement econòmic general.

Contra la pobresa, senyor president, des d'Esquerra Unida pensem que cal lluitar. És pot lluitar i obtenir resultats mesurables, com és el cas per exemple de Suècia. Però cal ficar els mitjans necessaris per a la seua eradicació. I el seu govern, senyor president, ha oblidat el tema, ha mirat cap a un altre costat. Les dades pressupostàries així ho indiquen. Mire, en conceptes dedicats específicament a la lluita contra la pobresa es dedicava en 1995 el 5'16% del pressupost. Aquest percentatge ha anat baixant any rera any fins al mínim del 3'81% d'enguany, ha anat perdent pes específic en els pressupostos de la Generalitat. És difícil plasmar en números una major mostra d'insolidaritat en un govern amb la seua gent més desfavorida.

Vostè afirmava triomfalment en 1998, que en el període 95­98 s'havien cremat una mitjana de 1. 186 hectàrees de bosc. Era efectivament una millora significativa. Però en els dos últims anys ­i el 2000 encara no ha acabat, esperem que s'haja acabat en el tema d'incendis forestals­ les xifres s'han disparat superant les 6. 000 hectàrees cremades de mitjana. És a dir, els incendis forestals, aquests dos últims anys s'han multiplicat per cinc i mig. És a dir, els incendis forestals que s'havien definitivament controlat, com vostès diuen, se'ls estan descontrolant de forma molt perillosa i significativa.

A més a més, els incendis d'enguany han tingut una característica qualitativa que els agreuja: molts d'aquest incendis s'han produït en paratges d'alt valor ecològic i, a la vegada, susceptibles de ser urbanitzats i sotmesos a algun tipus de protecció. Ens referim a La Granadella en Xàbia, a la marjal de Massamagrell, al Fondo d'Elx, a la Serra d'Irta, fins i tot a la Devesa del Saler. Altres han afectat als pulmons verds de comarques com la Marina Alta o són una amenaça pel perill de desertització que pot suposar en amples zones com és el cas de Xiva. Volem recordar que ­i ens sembla important recordar-ho després d'alguna manifestació del seu govern­ que el País Valencià és una de les zones d'Europa amb un perill més elevat de desertització.

Estan fallant moltes coses en l'extinció d'incendis. Aspectes que al llarg d'enguany el nostre grup ha pres diverses iniciatives parlamentàries frustrades des del seu grup: mala situació de les Brigades Forestals per la seua insuficiència de mitjans, les seues formes de contractació insuficients en el temps i precàries en quant a estabilitat; descoordinació entre les distintes brigades i els bombers. Els mitjans terrestres continuen sent la seua assignatura pendent que s'està posant de manifest de forma dramàtica en els nostres boscos.

Se'ns informa que al voltant del 80% del incendis d'enguany són intencionats. Segons el Pla de prevenció i extinció d'incendis forestals de 1997, 102 incendis foren intencionats sobre un total de 359, és a dir, un 28% ¿Com és possible que hagen crescut de forma tant significativa el percentatge d'intencionats? ¿Serà que el nou mil·leni incita a la piromania en aquestes terres? ¿No creu que es possible que davant l'evidència del fracàs de la seua política d'extinció i prevenció busquen xivos expiatoris? Senyor president, per un altre costat li vull recordar les seues promeses electorals mai complides al voltant de reforestació. Aquest tema ha estat un altre dels grans oblidats del seu govern. I cal actuar en el bosc en silvicultura preventiva, cosa que no és fa; cal reforestar almenys aquelles zones cremades vàries vegades.

En el debat de 1996 vostè es comprometia a presentar el projecte de llei de residus. Estem acabant el tercer trimestre del 2000 ­cuatre anys després­ i ara sembla que va de bo. Durant aquests 4 anys ha anat distraient a aquesta Cambra, i sospitem que també al conseller de Medi Ambient corresponent, primer amb un Pla Integral de Residus que tenia insuficiències i conceptes que no compartim però que suposava un pas important per al nostre país. Però quan compararem el PIR amb els pressupostos de la Conselleria ens donarem compte que era un pla de divertiment sense cap voluntat de dur-lo a terme. A finals de 1998, segona maniobra de distracció: presentar una llei de residus sense temps per a ser discutida adequadament en aquestes Corts.

Mentrestant, la producció de residus continua creixent, els abocadors controlats es saturen, el nostre país es converteix en un abocador de residus perillosos d'altres comunitats, s'incompleixen les directives europees sobre abocament de residus urbans, es retarda sine die la recollida selectiva de matèria orgànica, els residus inerts es troben abocats incontroladament a les portes de qualsevol ciutat o poble, etcètera.

Ara tenim un nou projecte de llei que anem a discutir en aquestes Corts. Però em permetrà una reflexió sobre el mateix. Al llegir-lo entenem la seua política respecte a l'anterior llei. No li agradava. Mantenia excessivament el control públic de la gestió dels residus. La nova llei obeeix clarament a la seua filosofia política: privatitzar qualsevol servei públic. L'anterior era més centrista. Aquesta és clarament thatcheriana i ultraliberal.

Hem de parlar també de l'ús del valencià perquè les línies en valencià han sofert enguany dos agressions intolerables i incomprensibles: la primera, no diferenciar en Secundària els grups de castellà dels grups de valencià. Això equival a fer desaparèixer les línies en valencià en la pràctica i reduir l'ensenyament en la nostra llengua només a un acte voluntarista dels professors que vulguen.

La segona, no posar com requisit al professorat l'acreditació de coneixements d'una llengua que, teòricament, haurà d'emprar tots els dies en l'aula. ¿Tindria alguna lògica que un professor haguera de donar les classes en castellà o francès i no coneguera la llengua? En valencià, segons la seua Conselleria, sí és possible. Indica a les clares l'estima que tenen pel valencià, la seua voluntat d'anar reduint la nostra llengua a un ús exclusivament folklòric al debilitar un dels pocs llocs que poden redreçar actualment el baix ús del valencià. Però, a més, aquestes mesures són un senyal clar i evident que va en contra de qualsevol esforç de normalització i aprenentatge per part del professorat del valencià. En aquest tema, senyor president, també anem clarament cap enrera com els crancs.

Un altre element normalitzador del valencià són els mitjans de comunicació. ¿Quin és el balanç que ofereix l'actuació de la Radiotelevisió Valenciana? Un canal en valencià, el Punt 2, amb un baix nivell d'audiència, i un canal9 on el valencià cada vegada és emprat de forma més restringida i en els programes de menor audiència. Ens estalviem comentar els nivells de qualitat cultural d'aquest canal. Són tant evidents, senyor president, que si vostè els considera satisfactoris és un problema seu. El que si està clar és que no està complint la missió per la qual fou creat. Per a vostè si compleix una funció important. N'és l'actor principal. Ix vostè en Canal 9 amb una freqüència només comparable a la que eixia un senyor que preferisc no recordar en l'antic i vell No-Do.

Senyor president, són alarmants les seues relacions amb les universitats valencianes. En l'últim període ha tingut conflictes i atacs a l'autonomia universitària de tres de les cinc universitats valencianes: Castelló, Estudi General i Alacant. Problemes amb els Estatuts amb clara voluntat inquisidora. Problemes de tot tipus amb l'Universitat d'Alacant amb l'últim episodi del Medpark. Ens resulta incomprensible, preocupant i perillós el distanciament que produeixen les actituds del seu govern amb la majoria ­perquè són la majoria­ de les universitats valencianes. I li demanem una clara rectificació de les mateixes.

Preocupació també pels baixos recursos que es dediquen a la investigació en un moment on el coneixement és una força productiva de primer ordre. Hi ha hagut enguany ­enguany mateix­ retalls greus en la formació de personal investigador que abunden en el sentit expressat, i la formació de personal investigador és clau per al desenvolupament de la investigació.

Mire, no van les coses bé per als llauradors valencians, que per diversos motius, no només el dels carburants, estan veient disminuir la seua renda. Sobreproducció de cítrics, OCM europees que els perjudiquen amb claredat, les cambres agràries sense eleccions ­per a quan les eleccions a les cambres agràries, senyor president? ­, l'actual problema dels carburants que exigeix ajudes per part del seu govern. Li presentarem demà una proposta de resolució concreta en aquest sentit. La situació dels pescadors l'estem veient en el carrer aquests últims dies.

No van les coses bé per als xicotets comerciants amenaçats d'extinció per les mesures liberalitzadores i sense cap contrapartida. I ni el conseller d'Indústria s'ha sentat a negociar en els sindicats. Prenga exemple de la Comunitat de Madrid, que ha arribat a un acord i ha produït la desmobilització d'aquestes organitzacions. Ens sembla un exemple important. S'ha d'aprendre d'altres comunitats quan fan les coses bé.

Per acabar, senyor president, podríem continuar, però pensem que és innecessari. Tampoc volem gastar molt de temps. Vostè comprendrà que, per tots aquest motius, considerem negativa la gestió del seu govern. En definitiva, un govern que els valencians ens mereixem que canvie el més prompte possible. I en açò anem a treballar des d'Esquerra Unida amb totes les nostres forces. Ajuntant tots aquells elements polítics de l'esquerra i de progrés per a oferir una alternativa ampla. I col·laborant amb altres forces polítiques progressistes amb la voluntat de redreçar el País Valencià. Moltes gràcies. (Aplaudiments en un sector de la cambra)

La senyora presidenta:

Gràcies, senyor Ribó.

Per a contestar la intervenció del síndic del Grup Parlamentari d'Esquerra Unida, té la paraula el molt honorable senyor president.

El senyor president del Consell:

Pues mire, señoría, por mucho que le duela, nosotros ­y al decir nosotros digo una forma de gobernar completamente distinta a la que ustedes pueden representar­ somos los que hemos conseguido que este país progrese espectacularmente en los últimos años. Somos nosotros los que hemos conseguido que cada vez haya más gente incorporada al mundo laboral y que aquellas personas, con esas políticas que usted defiende, que no encontraban un puesto de trabajo hoy lo puedan encontrar. Somos nosotros los que hemos conseguido que pueda haber viviendas para las personas y las familias que no tenían. Somos nosotros los que hemos conseguido que en estos momentos el nivel de confianza y de optimismo sea como nunca había sido en esta comunidad. Y somos nosotros los que estamos diseñando un mundo de oportunidades y una enseñanza basada en la igualdad de oportunidades para que los ciudadanos de esta comunidad, nuestros jóvenes, puedan afrontar el futuro con mucha más seguridad de lo que podían afrontarlo con la situación política que había en el año 1995, le duela a su señoría o no le duela. (Aplaudiments des d'un sector de la cambra) Esa es la verdad. Esa es la verdad, señoría.

Ha dicho en algún momento que estaba ante casos de corrupción evidentes, y ha ido a los tribunales de justicia sin ningún argumento, sin ningún dato y sin ninguna base. Ha tenido su señoría la mala suerte de que en estos momentos ha llegado a mi poder un teletipo que voy a leer literalmente. Dice: "El fiscal del caso Cervera ­del caso Cervera porque lo ha acuñado su señoría­ pide el sobreseimiento de la querella interpuesta contra el ex conseller de Sanidad". Después lo desarrolla durante todo el teletipo. Son fuentes judiciales. Si eso es así, que yo solamente conozco en estos momentos el teletipo, confío que salga aquí en la próxima intervención a pedir públicas disculpas al ex conseller Cervera, al gobierno y al Grupo Popular. (Aplaudiments des d'un sector de la cambra) Y al conjunto de la sociedad. Confío que tenga el valor y la gallardía de salir a pedir disculpas y a reconocer que se ha equivocado. No se puede, bajo ningún concepto, acusar, injuriar y calumniar sin tener ningún tipo de dato ni de argumento, solamente porque no tiene otra alternativa política más brillante que poder plantear. (S'escolta una veu que diu: ¡Muy bien! ) No se puede hacer, señor Ribó, y se lo digo con toda la contundencia del mundo. Y en este tema me pongo serio. Me pongo serio porque es intolerable, absolutamente intolerable su comportamiento político.

Pero, en cualquier caso, sepa su señoría que la ley, que es un éxito sin precedentes. la aprobación de la ley es un paso importantísimo y responsable para solucionar un conflicto que desde luego ni ha generado el gobierno ni ha generado el Grupo Popular. Es un conflicto surgido de la transición política en la que algunos, señoría, tienen más que ver que otros. Algunos, en ese sentido, tienen más responsabilidades que otros ­lo he dicho esta mañana. Y lo que queremos hacer una nueva generación de ciudadanos que no estamos marcados por aquellos debates cargados de heridas de la transición política en la Comunidad Valenciana es resolver una cuestión que otros son incapaces de poder resolver simplemente porque les puede y les atenaza la situación política vivida hace ya demasiados años. Y nosotros queremos resolverla, y la vamos a resolver.

La senyora presidenta:

El senyor president del Consell:

A ustedes les gusta decirle a la gente cómo tiene que vivir. A mí me gusta dotarle de oportunidades para que puedan elegir. Son dos filosofías completamente distintas. Y por tanto yo no tengo nada en contra de los conciertos, aunque desde luego nadie podrá acusar con fundamento a mi gobierno de no haber incentivado y apoyado como nadie los servicios públicos, especialmente en educación y en sanidad.

Pero, mire, comprenderá su señoría que no coincidiremos en muchísimos de los temas que ha planteado esta tarde aquí. Yo creo que ya no es necesario darle datos de educación, el debate está en otras cuestiones. Yo les puedo contar en estos momentos los centros que hemos construido, que el número es muy superior a los anteriores, los que vamos a construir. Los conoce su señoría perfectamente. He hablado de estos argumentos esta mañana y exactamente igual podía referirme a las cuestiones que afectan a la sanidad pública. Le daré un dato solamente de los conciertos en la sanidad pública. En el año 2000 nosotros destinamos 13. 643 millones de pesetas. En el último ejercicio del Partido Socialista se destinaron 14. 977 millones de pesetas. ¿Qué más argumentos le puedo dar a su señoría después de estos datos?

Lo único que hemos hecho desde nuestra responsabilidad de gobierno en cuanto a las universidades públicas de nuestra comunidad ha sido ayudarlas de forma descarada, (remors) de forma descarada. El primer plan estable de financiación lo ha hecho mi gobierno. Solamente se comprometieron 70. 000 millones de pesetas con nuestras universidades en materia de financiación un mes después de perder las elecciones del 95, pero se les olvidó darle cobertura presupuestaria a ese compromiso que tuvo que resolver mi gobierno al poco tiempo de llegar. Y, después, hemos propiciado el plan de financiación más novedoso que se conoce en las universidades españolas.

Mire, le voy a decir una cosa que hace referencia al personal docente de nuestros centros escolares y a algunos de nuestros profesores universitarios. Señorías, déjenlos que recuperen el prestigio en la docencia. No les hagan militantes de sus causas. Déjenlos que puedan ejercer libre y voluntariamente las actuaciones que deseen, pero no quieran siempre argumentar sus estrategias utilizando a personas que tienen una actividad y un objetivo fundamental en el desarrollo de nuestra sociedad como es el ejercicio de la docencia. Yo siento un gran respeto y casi admiración por esa labor. Y, desde luego, nunca los utilizaré desde el punto de vista del debate político. Imagino que, como cualquier colectivo, será plural. Todo el mundo tendrá derecho a mantener sus opiniones y a expresarlas libremente cada vez que quiera, pero nadie se puede atribuir la representación de un sector determinado. Es una sociedad enferma cuando alguien quiere hablar siempre en nombre de todos los colectivos.

La senyora presidenta:

Un moment, senyor president.

Senyora Amorós, per favor. Gràcies.

Continue, senyor president.

El senyor president del Consell:

(Aplaudiments des d'un sector de la cambra)

La senyora presidenta:

Moltes gràcies, senyor president.

Per a rèplica, té la paraula el senyor Ribó.

El senyor Ribó i Canut:

Senyora presidenta.

Senyor president.

Intentaré respondre i comentar alguna de les coses que vosté ha dit. Mire, voldria començar pel tema dels acords, del consens. Vosté ha parlat molt concretament d'una oferta de consens que vosté va fer ací. Continuem pensant des del nostre grup que allò lògic és que si un president fa una proposta ell siga el que la inicie.

Però, mire vosté, s'ha parlat de consens en altres temes durant aquestos mesos; per exemple intentar arribar a un acord sobre el Pla hidrològic nacional. Nosaltres anàrem a buscar els documents a la conselleria corresponent, no hi havia ni un, s'haguérem d'anar, s'haguérem d'anar sense cap paper. Consens, estem disposats a arribar en aquelles coses en les quals puguem arribar a acords, però seriosament, senyor president, no només operacions d'imatge, seriosament. I nosaltres continuem tenint la sensació que el consens per a vosté és una qüestió bidimensional, és a dir, que només es veu en la televisió, que després ja no hi ha res més. Consens sí, però amb documents. Nosaltres estem disposats a parlar de finançament i compartim alguns dels elements que vosté diu, igual molts més, però volem documents. Si vosté té una proposta, no sabem si és una proposta seua, si vosté és el portaveu d'una proposta globus sonda des del govern de Madrid. El que siga. Em sembla un tema important i estem disposats a discutir-ho. Estem disposats a discutir acords sobre Radiotelevisió Valenciana, naturalment que sí. Cal millorar molt. Jo li reitere, si vosté està satisfet és assumpte seu. Nosaltres li farem demà dues propostes, li farem dues propostes sobre un consell d'audiovisual, sobre un consell assessor, a vore si podem avançar en fer una televisió pública i mínimament neutral, ara i abans, abans i ara i després, com tenen algunes televisions a Europa. Aleshores, per tant, consens sí, però seriosament, no bidimensional.

Segon tema: vosté ha parlat del cas Cervera. Mire, a mi em sembla molt bé que traga vosté un document, però jo el que li voldria agrair és que quan vosté presente a la Cambra un document d'este tipus, el presente tot. Vosté ha llegit el primer paràgraf, jo llegiré el segon. "Por su parte, la acusación particular se opuso al sobreseimiento y solicitó (rialles) la apertura. " Espere que no he acabat, tranquil, tranquil, que no he acabat. "La jueza del juzgado de instrucción número 17 de Valencia e instructora del caso acordó practicarlas en los próximos días según las mismas fuentes". Explique-m'ho tot, no només la primera part, la del fiscal, perquè em sembla que és deformar la realitat.

Però, mire, li vull dir una cosa molt clara. Sempre, sempre que aparega en el Govern Valencià elements que nosaltres creem que són clars, que semblen clars, com el del cas Cervera, Esquerra Unida adoptarà una posició clarament combatuda front a ells, com va fer en l'àmbit de l'Estat Esquerra Unida amb altres casos d'abans. (Remors) I ho pot tenir vosté molt clar, ho pot tenir vosté molt clar. La nostra posició en aquest tema serà clareta, clara i contundent. Em sembla que açò no ha de passar, independentment d'allò que diguen els jutjats. Li reitere, els jutjats tenen el seu mecanisme. Per a nosaltres ens sembla un plantejament clar de manca d'ètica política els elements que coneguem tots, i jo crec que a vosté també. El fet que el senyor Cervera hui no estiga ací crec que és un indicador molt clar del mateix. Per tant, ho pot tenir clar. Nosaltres continuarem denunciant amb duresa qualsevol element que puga aparéixer en el futur en el seu govern i en qualsevol govern. (Aplaudiments des d'un sector de la cambra)

Mire, anant a coses concretes. En el tema de l'Acadèmia Valenciana de la Llengua nosaltres tenim una proposta molt clara, es va presentar en aquestes Corts quan jo no estava. Per cert, senyor president, jo entrí en aquestes Corts quan vosté va entrar de president de la Generalitat; abans no estava, no em carregue alguns morts que jo. , tenia càrrecs però no estava ací. Per si hi ha algun dubte. Mire, la nostra posició és claríssima: la normativa lingüística hauria d'estar per llei a l'Institut Interuniversitari de Filologia. Aquesta és la posició d'Esquerra Unida. Ha estat sempre i continua sent. I li l'hem reiterada. Per majoria s'ha aprovat una llei i nosaltres treballarem perquè la llei es complisca exactament en primer lloc, i, en segon lloc, dintre d'uns criteris d'unitat lingüística. Li ho dic amb moltíssima claredat.

El tema de l'Estatut és molt clar. Mire, el tema del 3% no és una cosa que ens afecte directament. És una cosa de democràcia. És normal que el 10% dels votants no tinguen representació ací? Si vosté ho considera normal nosaltres no ho considerem normal. Però, de totes maneres li vull insistir en una altra idea, coses concretes, li les he mencionades i li les reitere. ¿Està vosté disposat ­i li ho vaig plantejar en el seu moment­ que en l'Estatut d'Autonomia es comtemple la dissolució de les Corts per quatre anys com tenen els estatuts de primera categoria? Està vosté disposat? Li he plantejat dos elements concrets i se'ls reitere. No s'ha definit vosté respecte aquest tema.

Del mapa escolar li he de dir una cosa. Ens ha fet promeses aquest matí, ens ha dit una cosa que em sembla un detall important. S'han gastat 20. 000 i escaig milions de pessetes, no tinc la dada exacta, en construccions escolars durant aquests últims anys. Hem permetrà que li diga una cosa. Durant aquests últims cinc anys els pressupostos en inversions en ensenyament primari i secundari eren de 100. 000 milions de pessetes. S'ha consumit el 20%. I vosté ens diu que acabarà el mapa escolar, que en dos anys farà tot açò. Doncs, mire, seguint el seu desenvolupament ens permetrà que nosaltres alberguem moltíssims dubtes, ens permetrà afirmar que s'ha produït una sèrie de greuges gravíssims en l'ensenyament públic i que no han complit vostés més que amb el 20% d'allò que vostés mateixos han pressupostat des del 96 fins al 2000; més 100. 000 milions de pessetes dels quals, amb dades seues d'aquest matí, n'han executat 20. 000, no sé si son 700 milions. Eixa és la realitat dita per vosté este matí.

Mire, hem tingut ací una polèmica sobre la privatització o no privatització. A nosaltres hi ha un aspecte que ens preocupa molt. Vosté ha afirmat este matí una cosa que creem clara. Els recursos són limitats, els recursos són limitats. Si es dediquen a una gran inversió en infrastructures ferroviàries no hi ha recursos per als altres temes. I ho hem vist i ho estem veient en tota la xarxa ferroviària. Aleshores, amb claredat, nosaltres preferim modernitzar la xarxa ferroviària a velocitat alta, com fan països com Alemanya, com fa Itàlia. Nosaltres tenim aquesta opció. Vostés fan una opció que molts països, com per exemple França, l'estan abandonant. Nosaltres preferim aquesta perquè no em sembla raonable concentrar la inversió en una sola línia abandonant el transport de mercaderies, les rodalies. No ens sembla raonable.

Perquè, efectivament, senyor president, hi ha recursos per a poc. I quan vostés concentren els recursos en concerts després resulta que hi ha mancances en l'ensenyament públic, efectivament. I ens preocupen les seues privatitzacions, senyor president, perquè moltes d'elles es podrien fer d'una forma més econòmica en la sanitat pública. Li he donat unes dades abans molt clares respecte a les ressonàncies i les reitere. Seria més econòmic fer-ho amb el sistema públic directament. Hi ha moltíssimes dades que se les han facilitades els especialistes, concretament dels serveis públics. Això està totalment estudiat en taxes de freqüentació, en cost de cada operació, etcètera. Vostés han fet una opció. Evidentment que és legítima. Vostés tenen la capacitat legítima de governar. Jo això no ho qüestione, com vosté no ha de qüestionar que jo tinga legitimitat amb els vots que tinc de qüestionar i de posar en dubte que la seua política és la correcta. És la nostra funció com oposició. Jo sé molt bé que sóc oposició, ho tinc molt clar i que tinc els vots. És la nostra representació. Jo no qüestione però sí critique durament des dels nostres punts de vista.

I li reitere que pensem, estem convençuts, que amb el tema de les ressonàncies magnètiques, vostés han obert un altre forat negre, com el farmacèutic, un altre forat negre en les despeses sanitàries, concretament públiques. Li reitere. I ho anirem comentant en aquests anys quan veiem l'evolució dels mateixos.

M'ha donat unes dades d'incendis, m'ha comparat esta vegada amb altres comunitats autònomes, m'ha fet unes comparacions. Jo li he dit una cosa que és inqüestionable: en els tres primers anys vosté va dir que la mitjana d'hectàrees cremades era de mil cent i escaig hectàrees. En els dos últims anys, el 99 i el 2000, és inqüestionable que la mitjana està en 6. 000 hectàrees, igual d'inqüestionable és que s'ha multiplicat per cinc i mig. Igual d'inqüestionable. I evidentment igual d'inqüestionable és que el seu triomf en els incendis en aquell moment no ixen vostés tan forts com abans, los "algunos incendios" que ens ha dit vosté en el seu discurs, doncs mire, són 6. 000 hectàrees, moltes d'elles d'un valor ecològic importantíssim, algunes d'elles fonamentals per evitar la desertització, fonamentals per evitar la desertització. Perquè no és només un problema de boscos, sinó és un problema de desertització. I si vosté està satisfet d'açò comparant allò altre, nosaltres no podem estar satisfets. La gràfica ­li déiem abans, i li reiterem­, la gràfica està agafant una diferencial positiva preocupant. Unes taxes de creixement alarmants, i està demostrant que els famosos èxits seus doncs no són tan èxits. I mire, vosté ha acabat afirmant que estem complint la Logse millor que ningú; doncs mire, no, no, no és cert açò; no és cert per exemple que moltes comunitats autònomes la meitat d'alumnes de primer cicle d'Eso continuen en escoles; això no és cert, això no és cert a Catalunya, això no és cert a moltes altres comunitats autònomes. No és cert. No és certa la manca d'estabilitat del professorat, no són certes les dificultats del valencià. Hi ha dificultats profundes. No és raonable el que s'ha fet este any en les línies on van professors que no coneixen la nostra llengua, no és raonable, és un menyspreu claríssim a la nostra llengua i és un atac fonamental a la normalització i a l'ús del valencià, no és raonable.

Bé, com que la senyora presidenta m'ha dit que eren deu minuts, jo crec que. Li voldria reiterar la nostra preocupació, per a acabar, amb una cosa que per a nosaltres és important: la insolidaritat del seu govern. Li he reiterat abans el tema de la pobresa. Li reitere i li reitere el que el seu pressupost està indicant una despreocupació creixent per aquest tema. I el nostre país continua mantenint els nivells de pobresa i de marginació que tenia en el 95. Li reitere, tot el creixement econòmic que no se l'atribuïsca tot. Jo puc reconéixer que hi ha elements en els quals vosté ha contribuït però no se l'atribuïsca, perquè els cicles econòmics són els cicles econòmics i el que s'ha d'atribuir és haver tingut una gran sort de governar en un cicle econòmic favorable. Però prop d'un milió de persones no s'han vist beneficiades d'aquest cicle econòmic favorable.

Senyor president, jo crec que vosté no governa per a la majoria dels valencians. Li reitere, crec que no governa per a la majoria dels valencians, i crec que això és molt negatiu per al nostre país, perquè està conduint a un País Valencià fragmentat, a un País Valencià que per desgràcia s'assembla més, cada vegada més, a determinats models sociològics que no ens agradaria recordar.

Res més. (Aplaudiments des d'un sector de la cambra)

La senyora presidenta:

Moltes gràcies, senyor Ribó.

Per a rèplica, té la paraula el molt honorable senyor president.

El senyor president del Consell:

Muchas gracias. (Aplaudiments des d'un sector de la cambra)

La senyora presidenta:

Moltes gràcies, senyor president.

En representació del Grup Parlamentari Popular, té la paraula el seu síndic, senyor Font de Mora.

El senyor Font de Mora Turón:

Resumiendo. Aquello, pues, en lo que su gobierno se ha comprometido, señoría, y aquello que de su gobierno ha dependido, o se ha realizado o se encuentra en vías de realización, lo que no es poco dada la magnitud de algunos compromisos; hablemos, por ejemplo, de la cuestión del Plan hidrológico. Y por eso, precisamente por esa fiabilidad, se encuentra su señoría en condiciones de hacer un balance positivo de su gestión. Volvamos los ojos cinco años atrás. En cualquier aspecto, en cualquier aspecto en que nos fijemos, la situación ha mejorado notablemente, en cualquiera. Se han dicho cifras. No hace falta. Tenemos más centros e infraestructuras educativas, tenemos más centros de salud, tenemos más hospitales, se han multiplicado los recursos en bienestar social, tenemos más carreteras, más depuradoras, más instalaciones deportivas, más instalaciones culturales, etcétera, etcétera, etcétera. (Remors. Aplaudiments des d'un sector de la cambra) Los datos numéricos son bien conocidos, han sido tratados por su señoría, señor presidente, y no hace falta insistir en ellos.

Y para que vean ustedes que no hablo por hablar les diré que un trabajo, en una publicación norteamericana de este mismo mes de septiembre, el Washington Times, dice literalmente, y cito textualmente: "El papel de la Comunidad Valenciana en la Unión Europea ha incrementado su importancia en los últimos años. " Y sigo citando. Les traduzco por si sus señorías. (rialles) "Zaplana ocupa un lugar en el Comité de las Regiones y hace oír su voz en la esfera internacional. " (Remors) La hace oír quizá con más facilidad que yo aquí a sus señorías, porque hay quizás más silencio en las instituciones europeas, pero bueno.

Por lo que a los tribunales se refiere, los casos que se han llevado ante ellos han sido, hasta ahora, siempre rechazados por inconsistentes, y en algunos casos con el bochorno para los denunciantes de ser literalmente advertidos por los tribunales de que se estaba forzando abusivamente la vía judicial, como muy bien también ha recordado su señoría, señor presidente. (S'escolta una veu que diu: ¡Muy bien! )

Porque si el caso llegara además, señorías, es interesante lo que se ha producido aquí, señor presidente, y es muy interesante conservar el Diario de Sesiones de hoy, porque se nos ha dicho, por un lado, que se va a volver a ir a los tribunales. Y es interesante que esos futuros tribunales a los que se va a ir vean escrito negro sobre blanco lo que se opina de sus futuras decisiones, es decir, que importan un pimiento literalmente lo que esos tribunales a los que se acude terminen diciendo. Que se va, pues, sólo a los tribunales con el fin de utilizar las posibilidades mediáticas que tienen los diversos trámites que los tribunales por ley tienen que llevar a cabo. (S'escolta una veu que diu: ¡Muy bien! ) Por eso es tan interesante.

Y acabo, señora presidenta, señor presidente, con una reflexión que desde nuestro grupo consideramos importante y que queremos hoy trasladar a su señoría y pensamos que no la debe echar en saco roto. Y es que la excelente acción de gobierno de los últimos cinco años, el importante caudal de confianza política ha llegado en forma de abrumador respaldo social a nuestro proyecto y a quien lo lidera, y muy especialmente la ilusionante tarea a desarrollar en este futuro próximo, hacen plantearse, desde un estricto sentido de servicio a la sociedad, que el proyecto político popular y quien lo lidera, es decir, usted, señor presidente, deberían continuar al servicio del pueblo valenciano mientras la confianza y sintonía de dicho pueblo (aplaudiments des d'un sector de la cambra), en uno y en otro, fueran las que son y se expresaran como democráticamente se expresan.

Muchas gracias. (Aplaudiments des d'un sector de la cambra)

La senyora presidenta:

Moltes gràcies, senyor Font de Mora.

Senyories, una volta finalitzat el debat, s'obri un termini de 30 minuts per a la presentació, per part dels grups parlamentaris, de les propostes de resolució davant la Mesa. La Mesa es reunirà en 30 minuts. Demà a les nou i mitja hi haurà reunió de la Junta de Síndics, i el Ple continuarà demà, dijous, a les deu i mitja. Moltes gràcies.

Se suspén la sessió.

(Se suspén la sessió a les 19 hores i 35 minuts)

