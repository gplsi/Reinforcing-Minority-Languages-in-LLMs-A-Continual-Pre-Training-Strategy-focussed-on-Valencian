Ple de les Corts Valencianes realitzat el dia 8 de març de 2018. Comença la sessió a les 10 hores i 4 minuts. Presideix el president de les Corts Valencianes, senyor Enric Morera i Català. Sessió plenària número 72. Segona i darrera reunió.

El senyor president:

(Inoïble) . i moltes gràcies als mitjans gràfics.

Senyories, celebrem. , celebrem esta sessió de ple en 8 de març, dia de la dona, que, amb independència de la posició de cada grup parlamentari, és un bon dia per a recordar les resolucions que hem aprovat unànimement en estes Corts per treballar per la plena igualtat entre dones i homes.

Senyories, es reprén la sessió. (El president colpeja amb la maceta)

Compareixença del president del Consell, senyor Ximo Puig i Ferrer, per a respondre les preguntes d'interés general per a la Comunitat Valenciana formulades pels grups parlamentaris (RE números 96. 251, 96. 252, 96. 255 i 96. 253)

El senyor president:

Punt número 10 de l'ordre del dia, que és la compareixença del president del Consell per a respondre les preguntes d'interés general per a la Comunitat Valenciana.

Coneixen vostés el procediment, que està contemplat en l'article 169. Per tant, vaig a donar la paraula a la síndica del Grup Parlamentari Popular perquè formule la pregunta de control.

Senyora Bonig. , té vosté la paraula, senyoria.

La senyora Bonig Trigueros:

El senyor president:

Moltes gràcies, síndica del Grup Popular.

Li contestarà el president del Consell.

Quan vosté vullga, president.

El senyor president del Consell:

Moltes gràcies, senyor president.

Senyora Bonig.

Senyories.

Comparec a esta sessió de control des de la responsabilitat de presidir el primer Consell paritari de la història de l'autogovern. (Aplaudiments) I des de l'evidència que este Consell no seria possible sense les dones.

El projecte de comunitat que proposa este govern no seria possible sense les dones valencianes.

Qualsevol avanç de la comunitat només és possible amb l'avanç de les dones cap a la igualtat.

Hui és un dia de la dona treballadora històric. Un dia que fa a 170 països mobilitzar el món convocant la vaga feminista.

I vull començar donant amb tota claredat suport, tot el suport del Consell a les reivindicacions de les dones i a la vaga feminista.

El suport a totes les dones que paren i, també, a aquelles que compartixen les reivindicacions i que, per la seua situació personal o laboral, avui no poden parar.

L'absència simbòlica de les conselleres i diputades hui ací és per totes elles, és per tota una societat que molt majoritàriament compartix els motius d'esta vaga.

Per totes les dones que ja han passat massa temps oblidades, obviades per les polítiques.

Per totes les dones que treballen el doble, que es fan càrrec del seu treball i del treball a casa i cobren un 25% menys i no tenen el reconeixement social que mereixen.

Per totes les dones que colpegen el sostre de cristall fins trencar-lo, com ho ha fet esta setmana la catedràtica Mavi Mestre, la primera rectora de la història de la universitat pública valenciana. (Aplaudiments) Dones que hem de reivindicar en els espais públics, perquè massa temps han estat esborrades de la història.

Per totes les dones que patixen eixa desigualtat intolerable i, a més, han d'escoltar representants polítics parlant de vaga a la japonesa o que ara estan en el millor moment. ¿Què fan ara fent vaga si estan en el millor moment? ¿Quins motius tenen per queixar-se?

Un polític i una política representa sempre tota la societat, i estos dies hi ha almenys alguns que han faltat. , i algunes, que han faltat al respecte d'una manera intolerable a més de la mitat d'este país.

Perquè esta no és una vaga de dones contra homes, però sí contra la ignomínia, sí contra les actituds que estan en la base d'una societat masclista.

No és una vaga de dones contra hòmens. És una vaga de totes les dones i tots els homes que creuen en la igualtat enfront de qui justifique la discriminació. (Aplaudiments)

No és una vaga elitista, sinó contra els elitismes que apliquen tan sol el fet de nàixer i la diferència de nàixer sent home o sent dona.

És la reivindicació d'una societat més lliure per a tots i per a totes. Com bé defensa la filòsofa feminista Judith Butler, qualsevol que siga la llibertat per la qual lluiten ha de ser una llibertat basada en la igualtat. I esta societat valenciana, encara que molt imperfecta, té la voluntat d'avançar cap a la llibertat des de la igualtat.

Este nou paradigma de la Comunitat Valenciana no s'entén sense la lluita feminista i sense les dones.

Moltes gràcies. (Aplaudiments)

El senyor president:

Moltes gràcies, president.

Síndica del Grup Parlamentari Popular, senyora Isabel Bonig, té vosté la paraula per a concretar la pregunta.

La senyora Bonig Trigueros:

Mire, yo le voy a hablar de los problemas de los valencianos -este, también- y seguiremos trabajando. Mire, le voy a hablar de empleo, de listas de espera en sanidad y de educación. ¡Vaya papelón y varapalo judicial! Primer decreto del chantaje lingüístico del «renacimiento» valenciano, nulo de pleno derecho, según los tribunales, por vulnerar ese principio que dice usted defender: artículo 14, igualdad de todos los españoles y españolas ante la ley.

Y tercero. Ayer, el TSJ, su segundo proyecto de plurilingüismo, el que comptava amb el consens de la societat valenciana del renaixement, señor presidente, el TSJ le acaba de plantear, de oficio, una cuestión de inconstitucionalidad. (Aplaudiments)

Y el PP, que quiere ayudarle a usted, porque ayudándole a usted les ayudamos a los valencianos, trajimos una proposición de ley para eliminar ese impuesto. Y, ¿qué ha hecho usted? Votarla en contra. Así que ya no nos creemos sus palabras. (Aplaudiments)

El senyor president:

Moltes gràcies, senyoria.

Li contestarà el president del Consell.

El senyor president del Consell:

Moltes gràcies, senyor president.

El senyor president:

Senyories, escoltarem el president. , la resposta del president del Consell.

El senyor president del Consell:

Benvolguda síndica. , trasmundo Bonig i trasmundo Camps, perquè quan l'estava escoltant, estava escoltant a Camps l'altre dia. Escolte, és que tot el que diu, a més, no té res a vore amb la realitat. La seua realitat virtual, la de mundo Bonig, diu, per exemple, que l'ocupació va pitjor. No, perdone, a pesar seu, ¡l'ocupació va millor! ¡Va millor! (Aplaudiments) Si és que anem a acabar la legislatura amb deu punts menys d'atur a pesar seu, a pesar seu, a pesar seu. (Aplaudiments)

Després, mire, el debat d'avui, el debat d'avui real de la societat valenciana.

El senyor president:

Un segon, president. un segon, president. Un segon president.

És que hem escoltat amb silenci i com toca la síndica del Grup Parlamentari Popular. ¿Podrem escoltar la resposta del president amb el mateix silenci i respecte? (Algú diu: «No. »)

Disculpe vosté, senyor president.

El senyor president del Consell:

Gràcies, president.

Mire, el debat d'avui, de la societat al carrer, el debat del dia d'avui, a pesar seu, a pesar del Partit Popular que ha fet tot l'impossible, és la desigualtat de dones i homes que existix, la bretxa salarial, l'assetjament. Això és la realitat del que està debatent la societat valenciana.

I davant d'esta qüestió, soles n'hi han dos vies: masclisme o feminisme. No hi ha una altra. Perquè l'hembrisme que vosté defensa no és això. No és hembrisme-masclisme. No, el feminisme és el que ha fet. , i la lluita feminista és la que ha fet possible que avui n'hi hagen dones a les institucions, que avui n'hi hagen dones en llocs de responsabilitat. Ha sigut gràcies a la lluita de les dones feministes durant anys i anys. (Aplaudiments)

Com va dir Clara Campoamor, el feminisme és una qüestió de democràcia. ¡Si no hi ha una igualtat entre homes i dones, no hi ha democràcia real! No la hi ha. I per això jo crec que no valen excuses.

I avui me pareix bastant intolerable que vinga el president del govern ací, una vegada més, a fer turisme partidista, que no se vullga reunir amb els representants valencians legítims i que, al mateix temps, estiga boicotejant una vaga justa a favor de la igualtat. (Aplaudiments)

I espere. , i espere. , i espere, ja que ve ací, que li diga, sobretot al seu company Feijóo, que si nosaltres haguérem tingut el seu finançament, tindríem la mitat del deute que tenim. I si haguérem tingut el finançament de Galícia. , ell tinguera el finançament valencià, tindria el doble de deute.

Per tant, defensen d'una vegada els interessos dels valencians i per un dia en la història defensen els interessos de les dones valencianes. (Aplaudiments)

El senyor president:

Moltes gràcies.

Senyories. , senyories, anem a. (Remors) Senyories, anem a continuar amb la sessió de control.

Senyories, volen fer el favor de callar!

Senyora Bonig, per a què demana vosté la paraula?

La senyora Bonig Trigueros:

Ha habido una alusión directa a lo que yo he dicho en el libre ejercicio de mi libertad de expresión. Y ha calificado un comportamiento que quiere (inoïble) .

El senyor president:

Senyoria, quina al·lusió?

La senyora Bonig Trigueros:

El senyor president:

Senyoria, he escoltat molt el que ha dit el president (veus) …

Senyories! Volen fer el favor de callar! I els torne a dir: és impossible continuar una sessió de control amb el rum-rum i la falta d'educació que observe reiteradament. Considere que açò ja no és una qüestió puntual, sinó que és sistèmica. I no deixen que els oradors facen un ús correcte del seu dret de rèplica i d'exposició dels seus motius. Per tant, prou.

He escoltat el que ha dit el president. S'ha referit a eixa denominació que vosté diu des del punt de vista de posició política. I, per tant, no hi ha cap al·lusió personal i no té vosté l'ús de la paraula. (Aplaudiments) No té vosté l'ús de la paraula. Continuem la sessió de control.

Senyoria, la setmana passada una portaveu d'un grup parlamentari va designar els representants d'un grup parlamentari com a fills d'un estat narcoterrorista i no se va fer ninguna demanda d'al·lusió. (Veus) Per tant, seguixc, seguixc completament les intervencions. Les intervencions ens poden o no agradar, però en este cas no ha arribat a ser motiu d'al·lusió. I, per tant, no li done la paraula, senyora Bonig. (La senyora Bonig intervé amb el micròfon desconnectat)

Completament. (La senyora Bonig, amb el micròfon desconnectat, diu: «(Inoïble) . que tiene con el Partido Popular lo exija al gobierno cuando se nos acusa de ladrones. ») La mateixa, la mateixa. No ho dubte, continuaré fent-ho com he fet fins el moment d'ara. (Veus)

Continuem amb la sessió de control.

Senyor José Juan Zaplana, té la paraula. (La senyora Bonig continua parlant amb el micròfon desconnectat)

Senyoria.

Senyor Muñoz, no està vosté en l'ús de la paraula. No siga, no necessite que facilite la sessió perquè ja ho fem des de la presidència.

Senyor José Juan Zaplana, té vosté la paraula.

El senyor Zaplana López:

Bueno, pues ya con esos datos, tenemos certificados de los jefes de servicio diciendo lo que le decíamos a usted y la señora Montón decía que era mentira. Ponerle ejemplos. En el Arnau hay 600 mujeres pendientes de mamografía, con una lista de espera de seis a siete meses. En Ontinyent, 444, i en Xàtiva, 1. 550 mujeres, con una demora de cinco meses.

El senyor president:

Moltes gràcies, senyor Zaplana.

Senyories, escoltarem la resposta, no de la consellera de sanitat, sinó del senyor Vicent Soler.

Podem escoltar amb silenci la resposta, per favor? Podem escoltar amb silenci i respecte la resposta?

Senyor conseller, té vosté la paraula.

El senyor conseller d'Hisenda i Model Econòmic:

Senyor president, moltes gràcies.

La consellera competent no pot respondre-li perquè està donant suport a les mobilitzacions i reivindicacions de les dones en este 8 de març. (Veus)

El senyor president:

Un segon, conseller, un segon. Un segon, conseller. (Veus) (Pausa i rialles)

El senyor conseller d'Hisenda i Model Econòmic:

Això dit.

El senyor president:

Té vosté la paraula, senyoria.

El senyor conseller d'Hisenda i Model Econòmic:

Això dit, cal que els valencians sàpiguen que les llistes d'espera són les més baixes de tota la història de la democràcia valenciana. (Veus i aplaudiments)

Això dit, els senyors del PP volen una cosa i la contrària. És a dir, volen llevar 1. 325 milions dels pressupostos de La Generalitat. (Veus) Ho han dit! Tres anys seguits com posant-nos el dit en l'ull per a poder fer això i resulta que l'única manera de fer front a les llistes d'espera i dotar d'instrumentació, etcètera, (veus) és òbviament.

President, açò és insuportable, per favor! (Veus)

El senyor president:

Senyories!

Un segon, senyoria.

Disculpe la interrupció, senyor conseller. Té vosté la paraula.

El senyor conseller d'Hisenda i Model Econòmic:

En definitiva, el que tracte de dir és que sense recursos difícilment les polítiques que desitjaríem se podrien fer. I està molt. , i s'ha de deixar una vegada més en clar que justament en temes de sanitat estem assolint la mitjana espanyola, quan és a costa de moltes altres (inintel·ligible) . I, aixina i tot, miren vostés com estan les coses.

Tots els exemples que posen, tots els exemples que posen tenen a vore amb la reducció d'un pressupost que hauria de ser molt major. (Veus) Aixina i tot hem tingut unes polítiques d'estat. (Pausa) (Algú diu: «Que no paráis, eso es lo que ha pasado, que no paráis. ») (Veus) (Algú diu: «¿Pero tú determinas si te contesta o no te contesta? »)

El senyor president:

Podem deixar que acabe el senyor conseller? (Veus) (El vicepresident segon, amb el micròfon desconnectat, diu: «Se te va a ir de las manos. ») No, a mi no…, a algú se li està anant de la mà; a mi, no, eh?

Senyories, anem a escoltar el conseller que acabe la intervenció i espere que sense cap interrupció!

Senyor conseller, disculpe. Finalitze la resposta, si el deixen.

El senyor conseller d'Hisenda i Model Econòmic:

És lamentable. (Veus) Jo crec que hi ha molta falta… (Veus)

Però, bueno! Això és típic de república bananera, home! No deixar parlar (inintel·ligible) . per favor! (Aplaudiments) On s'han educat democràticament? On s'han educat parlamentàriament? Quina vergonya! Quina vergonya! (Veus i aplaudiments)

El senyor president:

Continuarem amb la sessió de control.

Senyora María José Catalá. I demane el mateix respecte i silenci que demane per a tots els oradors. (Veus)

Senyora Catalá, té vosté la paraula.

La senyora Catalá Verdet:

Pero mucho más grave es la desigualdad que genera su Consell. Una desigualdad que afecta directamente a las mujeres. Y hoy les voy a hablar de cuidadoras no profesionales.

El senyor president:

Moltes gràcies, senyoria.

I el mateix silenci i respecte que he demanat per a la portaveu adjunta, María José Catalá, demane ara per escoltar amb silenci i respecte. (Veus)

Senyor Muñoz, no es preocupe vosté, que ja mos encarreguem mosatros. (Veus) Senyor Muñoz! No interrompa vosté.

Anem a escoltar. Senyories, anem a escoltar la resposta de la pregunta per part del conseller Vicent Soler.

El senyor conseller d'Hisenda i Model Econòmic:

Quan nosaltres arribàrem al govern el nivell de despesa en dependència era el 60% de la mitjana espanyola, de la mitjana espanyola. L'esforç que hem fet és molt gran, a costa a vegades d'altres polítiques perquè no tenim diners suficients per a tot. I el que és més interessant, justament en dependència que la llei diu que cal finançar al 50% pel govern de l'estat i pel govern de La Generalitat, resulta que el govern de l'estat només fica el 12%.

Vostés, ¿com poden parlar en veu alta quan el govern del seu color polític infecta (aplaudiments) la realitat de les polítiques, de les polítiques de dependència? Per què no fica els diners? O és que (inintel·ligible) . que poden traure les assistentes socials i tot això com per. (veus) en un barret de màgia? O se fiquen diners o no se podran fer determinades coses.

I vostés no complixen la llei, el govern del senyor Rajoy no complix la llei, perquè només afecta 12%, en lloc del 50% que diu la llei. (Aplaudiments)

El senyor president:

Moltes gràcies, senyoria.

Senyories, continuem amb la sessió de control. Ara amb la pregunta que formula el síndic del Grup Parlamentari Compromís, il·lustre diputat Fran Ferri.

Escoltarem la pregunta del senyor Ferri. Senyoria, quan vosté vullga.

El senyor Ferri Fayos:

Gràcies, senyor president.

Senyor president, abans de res, m'agradaria mostrar la meua solidaritat i suport a les dones que hui sí que secunden la vaga feminista i també a aquelles que no poden secundar-la, però voldrien. (Aplaudiments) Per totes elles, totes eixes cadires hui estan buides, per a visibilitzar la vaga feminista, per a donar suport a totes aquelles que volen fer-la i que no poden fer-la.

Com a síndic del grup parlamentari que té més diputades que diputats, per a mi és un orgull el seguiment d'esta vaga de vint-i-quatre hores feminista.

I precisament hui la meua pregunta va per ahí, senyor president. Vull preguntar-li sobre la valoració que fa el Consell d'esta vaga feminista. Parlem d'una iniciativa global que s'està duent a terme en més de 177 països i que a estes hores ja podem dir ben clar, qualificar, d'èxit absolut. És un èxit perquè ha situat en el centre de l'agenda política una qüestió tan important com és la d'igualtat entre hòmens i dones. La vaga ha aconseguit que el feminisme estiga present al carrer. Tot el món sap que hui estem de vaga feminista. I, segons les enquestes, més del 80% de la ciutadania està a favor de la vaga, perquè consideren que hi ha motius suficients.

És evident que sobren els motius. No és just que les dones cobren menys pel fet de ser dones. No és just que les dones siguen assassinades pel fet de ser dones. No és just que les dones hagen de demostrar el doble per a obtindre la meitat només pel fet de ser dones. No és just que les dones tornen a casa amb por només pel fet de ser dones.

I contra les injustícies s'ha de lluitar, clar que sí, perquè els drets només s'aconseguixen lluitant, els drets no es regalen, els drets es conquerixen.

Però, davant del consens social, repetisc, més d'un 80% de la ciutadania està a favor d'esta convocatòria; hem pogut vore una autèntica campanya de la dreta en contra de la vaga, ja no de la llibertat de fer-la o no, sinó en contra de la vaga.

PP i Ciudadanos novament de la maneta esta vegada contra el feminisme, contra la igualtat. I en esta campanya han usat arguments com a mínim sorprenents. El primer és que estem davant d'una vaga ideològica. Venint de partits polítics que supose que tindran algun ideari, la veritat és que és un argument prou sorprenent.

Doncs, clar que la vaga és ideològica, perquè és una vaga que defensa les idees de la llibertat, de la igualtat, de la sororitat i de la dignitat humana. Els qui diuen açò realment no és que no tinguen idees, és que tenen idees contràries a les que manifesta la vaga.

Hi ha qui defensa la igualtat de tots, de drets, i hi ha qui defensa els privilegis d'uns pocs, i hi ha qui defensa la llibertat i qui defensa la imposició d'un model que discrimina. Hi ha, en definitiva, qui defensa la imposició d'un model que discrimina. Hi ha, en definitiva, qui defensa el masclisme i hi ha, en definitiva, qui defensa el feminisme.

El segon argument ha sigut encara més estrafolari. Algunes ministres del Partit Popular han defensat que el dia de la vaga les dones han de treballar més, que han de fer vaga a la japonesa.

Bé, partint que això de la vaga a la japonesa és un mite, és una llegenda urbana, (veus) és interessant l'argument. Aixina és que anem a vore. , anem a analitzar-lo, no? (Veus)

¿Com fa vaga a la japonesa una jove precària que té tres faenes, treballa díhuit hores al dia? ¿Què fa, treballa vint-i-quatre hores, en treballa cinquanta?

¿Com fa vaga a la japonesa una kelly que neteja trenta habitacions per dia? , ¿netejant-ne sixanta, netejant-ne huitanta? (Aplaudiments)

¿Com fa vaga a la japonesa una dona a qui li paguen la mitat per fer la mateixa faena que un home; demanant la mitat de la mitat?

És tan absurd este argument que han defensat la ministra Montserrat, la senyora Tejerina, el senyor Méndez de Vigo i la senyora Cifuentes, que el senyor Rajoy, el senyor Rajoy, ha hagut d'eixir a desautoritzar-los, a desautoritzar tant de destrellat.

I, després, hem escoltat les típiques reaccions o ocurrències, com que en Ciudadanos no son ni machistas ni feministas o que les feministes porten el dimoni dins, que diu el bisbe de Sant Sebastià. Però, afortunadament, n'hi ha bisbes, como el bisbe Osoro, que dóna suport a la vaga i deixa clar que les dones fan molt bé en defensar el seus drets, que la Mare de Déu també ho faria. I, malauradament, tenim a algunes dirigents de la dreta que han dit a la premsa que elles són més de Cañizares, qui diu que els refugiats són una invasió, que els gais som un imperi i que el feminisme és destructor. Això és el que tenim al nostre territori. (Aplaudiments)

Senyor president, hui donem suport a esta vaga, que està sent un gran èxit, i per als qui ho posen en dubte només han d'eixir esta vesprada als carrers de les principals ciutats del nostre país i voran que esta vaga és històrica i que, a més, és tot un èxit.

Com a home feminista, només puc acabar la meua intervenció donant les gràcies. Gràcies a totes les dones que estan liderant esta lluita, perquè estan liderant una lluita no per coses de dones, estan liderant esta lluita per la igualtat de tots i totes nosaltres.

Per això, senyor president, ¡que visca, que visca la vaga feminista! (Aplaudiments)

El senyor president:

Moltes gràcies, senyoria.

Contestarà el president del Consell a la pregunta formula. (Veus) Escoltarem.

El senyor president del Consell:

Moltes gràcies, senyor president.

Senyor Ferri.

El senyor president:

¿Podem escoltar la resposta?

Disculpe la interrupció.

El senyor president del Consell:

Moltes gràcies, senyor president.

Senyor Ferri, sense dubte la vaga feminista ja ha guanyat, ja ha guanyat. Perquè, efectivament, avui tots els mitjans de comunicació estan parlant del problema real d'esta societat, el problema més greu, probablement, de les desigualtats que patim, sense dubtes, que és aquella que diferencia entre homes i dones.

I, per tant, crec que n'hi ha hagut una gran confluència, en estos moments, a nivell mundial per esta qüestió i crec que és un gran moment. Se donarà un pas endavant, sense dubte. Perquè l'important no és només avui, l'important és demà i despús-demà. I, efectivament, estem en un trajecte, en un trajecte que hem començat ací, clarament, defensant una posició, no estant equidistants. No se pot ser equidistant davant del masclisme o davant del feminisme. És que no és aixina. El feminisme és el que ha fet avançar la societat cap a la igualtat; i el masclisme és l'odi, és l'odi. Per tant, no podem ser, en absolut, un govern neutral respecte a esta qüestió, i no ho som.

Mire, 170 països avui estan recordant-nos allò que tantes dones han dit en el transcurs de la història i tant ha costat. Perquè, mire, vosté ha fet referència a una qüestió que crec que és molt important: els drets se conquisten. Abans algú deia: si vosté li va deixar a no sé qui. Però, escolte, els drets se conquisten. I això és el que ha passat.

I sap? Si ara n'hi ha una jornada laboral de quaranta hores, ha sigut gràcies al treball del moviment obrer i dels sindicats. Si n'hi ha, en estos moments, una situació millor, efectivament, avançant cap a la igualtat, ha sigut per la lluita de les feministes, d'eixes dones que han donat la cara, d'eixes dones que han estat absolutament perseguides, i han sigut elles, quan també n'hi havia altra gent, homes i dones, que no estaven.

Per tant, reconeixement, agraïment a totes les dones que han estat donant la cara per la dignitat i la decència de tots nosaltres. Per elles, per elles. (Aplaudiments)

Cal fer un treball intens a favor de la igualtat. Ho estem intentant fer en l'escola, ho està fent la vicepresidenta, d'una manera interdepartamental, intentant arribar a les causes. Sobretot, hem de resoldre el pitjor dels problemes, que és la violència de gènere, sense dubte, l'assassinat masclista, el terrorisme que infecta la societat.

I, després, també, qüestions fonamentals, com l'atur, clar que sí. Les taxes d'atur són el 19% per a les dones i el 14% per als homes en la nostra comunitat. La discriminació salarial és d'un 25%. Per això, exigim que se faça una llei estatal, que és qui té les competències d'igualtat salarial.

O també volem que se supere el problema de la desigualtat enorme que existix en les pensions. Els valencians tenim unes pensions per baix de la mitjana nacional, i les dones encara més baixes.

Per tant, és evident que necessitem canviar moltes coses en esta societat, acabar en la discriminació estructural que se sofrix. 400. 000 dones treballen a Espanya en jornada parcial; homes, 25. 000. Les hores dedicades al treball no remunerat a casa: 27 en el cas de les dones, 14 en el homes.

Per tant, eixa és la realitat. Una realitat. Als consells d'administració de les grans empreses, les dones representen un 22%, 5% sols arriben a ser presidentes. Al consell de ministres, el 38%; en les direccions generals encara baixa més, el 26%.

Perquè, efectivament, nosaltres hem fet un pas endavant, però hem d'anar més endavant. Però estem molt més avant de com estàvem abans, entre altres coses, (aplaudiments) entre altres coses perquè este és el primer govern paritari de la història valenciana, entre altres coses.

Però, bé, en definitiva, nosaltres estem intentant fer tot el possible per no només parlar, sinó actuar, i actuar fent possible el Pacte valencià contra la violència de gènere i masclista, que lidera la vicepresidenta, i que s'hi han adherit ja 665 entitats; el segell distintiu per a les empreses que treballen en favor de la igualtat de gènere i que anem a posar en marxa. Hem equiparat les indemnitzacions per violència de gènere a les indemnitzacions per terrorisme, perquè és terrorisme. Hem estés la xarxa valenciana d'agents d'igualtat a 78 ajuntaments. Hem encetat, amb els policies locals, programes específics de formació per a l'atenció i intervenció, en casos de violència de gènere. I, des del Servof, un equip de psicòlogues atén 250 dones víctimes de violència masclista.

A més a més, hem obert l'oficina d'atenció a víctimes de delictes, on s'atén qualsevol víctima, des d'un punt de vista legal, psicològic i social. I, per facilitar la conciliació, hem estés el permís de paternitat sis setmanes.

En conclusió, el Consell li dóna les gràcies també al seu grup pel suport a la vaga feminista. 2018 serà un any d'inflexió en favor de la igualtat. I este 8 de març el recordarem com un gran avanç, un dia d'alegria per a una societat decent i digna, com la valenciana.

Gràcies. (Aplaudiments)

El senyor president:

Moltes gràcies, president.

Senyories, continuem amb la sessió de control. Ara amb la pregunta que formula el síndic del Grup Parlamentari Podemos-Podem, l'il·lustre diputat Antonio Estañ, al president del Consell.

Senyor Estañ, (inintel·ligible) .

Quan vosté vullga, senyoria.

El senyor Estañ García:

Moltes gràcies, president.

Muchas gracias. (Aplaudiments)

El senyor president:

Moltes gràcies, senyor Estañ.

Li contestarà el president del Consell a la pregunta formulada.

El senyor president del Consell:

Moltes gràcies, president.

Gracias. (Aplaudiments)

El senyor president:

Moltes gràcies, president.

Senyor David Torres, per a continuar preguntant, té vosté la paraula.

El senyor Torres García:

La vaga de hui ja ha guanyat. El feminisme ha traspassat totes les fronteres i totes les forces polítiques per la força de la seua veritat. Res serà igual després d'aquesta jornada que fa visible l'invisible. Toca que ens comprometem, senyories, a alimentar, educar, acompanyar. No és un assumpte només de les dones.

Als homes també els toca atendre les nostres filles i fills. Criar va més enllà de l'embaràs, del part i la lactància. Són anys de dedicació que deuen implicar el conjunt de la societat. No pot ser responsabilitat només de les dones ni deu recaure exclusivament sobre les empreses.

Els homes hem de donar el pas decisiu assumint la nostra part de la tasca d'atenció, i les institucions han de ser part compromesa del canvi, facilitant també que les empreses contribuïxquen a aquest canvi imprescindible. Quines mesures té previstes el Consell per promoure i afavorir aquest canvi a l'àmbit empresarial? (Aplaudiments)

El senyor president:

Moltes gràcies, senyor Torres.

Li contestarà el conseller d'educació, cultura i esports. Senyor Marzà, té vosté la paraula.

El senyor conseller d'Educació, Investigació, Cultura i Esport:

Gràcies, senyor president.

Gràcies, senyor diputat.

Efectivament, la vaga i la lluita feminista avui ha fet un grandíssim pas endavant i així s'ha visibilitzat també amb les nostres companyes, no només de govern, sinó també diputades que estan secundant aquesta vaga, com no podia ser d'una altra manera. Perquè la lluita feminista l'hem de construir entre totes i tots.

I com vosté ha dit, evidentment el govern està treballant de forma transversal per a millorar aquesta situació. De fet, una de les condicions que hem posat i que des de la conselleria de transparència es va fer una guia per a les adjudicacions públiques, era que les condicions perquè pugueren accedir es puntuara de forma especialment rellevant que hi haguera plans d'igualtat, de conciliació, de flexibilització d'horaris.

I, per tant, que les empreses que vullguen contractar amb l'administració pública valenciana tinguen també i sàpiguen que han de fer un esforç per a tirar endavant. De fet, són més de huitanta-set empreses les que en un any ho han demanat. Són moltes més que en tota l'última legislatura del Partit Popular.

Estem treballant per a avançar en eixe sentit, i com vosté ha dit, els canvis necessiten que siguen transformacions profundes des del feminisme, sense ambigüitats en la lluita clara i contundent de totes i tots, com avui estan fent les dones que ens representen de forma abasta les companyes que avui estan fent lluita.

Gràcies. (Aplaudiments)

El senyor president:

Moltes gràcies, conseller.

El senyor Antonio Montiel té la paraula per a formular una nova pregunta.

El senyor Montiel Márquez:

Gràcies, president.

Bon dia, companys.

El senyor president:

Senyoria.

El senyor Montiel Márquez:

El senyor president:

Moltes gràcies.

El senyor Montiel Márquez:

Muchas gracias. (Aplaudiments)

El senyor president:

Moltes gràcies, senyor Montiel.

El senyor conseller d'Educació, Investigació, Cultura i Esport:

Gràcies, senyor president.

Gràcies, senyor diputat.

Evidentment que sí, que és una aposta i ha estat des del primer moment. De fent, s'estan contestant ja eixes al·legacions, estan començant a contestar-se ara. Perquè el debat definitiu, el text definitiu d'eixe pla de coeducació està ja a punt de ser presentat, i el que volem és contestar, perquè moltes d'eixes al·legacions han estat estimades, com no pot ser d'una altra manera.

I a més a més, evidentment que continuaran els grups de treball, perquè la lluita no s'acaba només en una presentació d'un document, sinó que s'ha de continuar i s'ha de fer realitat en el dia a dia, en cada aula, en cada ciutat, en cada territori.

Precisament per això estem treballant perquè siga el conjunt del territori valencià que s'impregne també de tot allò que nosaltres volem, del que el conjunt de la ciutadania vol, perquè les dones realment estiguen en una condició d'igualtat en els homes, cosa que ara mateix no ocorre.

Per exemple, des de la conselleria d'igualtat s'estan promovent escoles de famílies també, que lluiten, que treballen amb el conjunt de la societat, no només dins de l'aula, sinó traspassant l'aula, perquè evidentment evitem el que s'ha des dels diputats i diputades, que les cures recaiguen únicament en les dones, com ha estat passant durant massa anys.

Precisament per això, es treballa de forma transversal amb el pla de coeducació i amb totes i cadascuna de les mesures que fa este govern perquè la lluita feminista siga una realitat que estiga latent en el dia a dia en la nostra ciutadania.

Gràcies. (Aplaudiments)

El senyor president:

Moltes gràcies, senyor Marzà.

Continuarem, senyories, amb la sessió de control, ara amb la pregunta que formula la síndica del Grup Parlamentari Ciudadanos, Mari Carmen Sánchez. Té vosté la paraula.

La senyora Sánchez Zamora:

El senyor president:

Moltes gràcies, senyoria.

Li contestarà el president del Consell.

El senyor president del Consell:

Moltes gràcies, president.

Y además, desde el 1 de febrero somos la primera autonomía que facilita a las víctimas de delito la asistencia integral que la ley les reconoce, 22 oficinas de La Generalitat en las que ya trabajan 53 profesionales, que ofrecen apoyo especializado a víctimas de cualquier delito, con especial atención a las víctimas de violencia de género.

El senyor president:

Moltes gràcies, president.

Síndica del Grup Parlamentari Ciudadanos, Mari Carmen Sánchez. Té vosté la paraula, senyoria.

La senyora Sánchez Zamora:

A veces me pregunto si somos conscientes de la imagen que estamos dando desde esta cámara. Lo que sí que puedo asegurar es que mi grupo parlamentario ha sentido profunda vergüenza después de la trifulca que se ha vivido hoy en esta cámara. (Aplaudiments) Esa no es la imagen que queremos para nuestra Comunidad Valenciana, señorías, esa no.

Mire, los problemas de la justicia se concretan en la falta de personal, en las deficientes infraestructuras judiciales y en la falta de medios materiales y tecnológicos. Al fin y al cabo, medidas que agilicen y doten de eficacia la justicia de la comunidad. Hace unas semanas conocimos la memoria anual que presentó el fiscal superior de la Comunitat Valenciana aquí en Les Corts. Y lo primero que se resalta es la falta de personal.

¿Esta es la justicia al lado de la ciudadanía de la que usted hablaba hace un momento? ¿A qué está esperando la conselleria de justica para cumplir con la normativa en materia de accesibilidad? Todo ello por no hablar de la situación que se está viviendo en el juzgado número 3 d'Ontinyent, de apenas veinticinco metros cuadrados, donde los propios trabajadores tienen que llevarse los ventiladores de casa por la falta de refrigeración, que sufren goteras o simplemente que tienen que juntar en la misma sala a menores con detenidos o víctimas de violencia.

¿Por qué la conselleria no ha implantado al cien por cien el expediente electrónico en la Comunidad Valenciana? ¿Por qué aún no es posible la compatibilidad de Cicerone, utilizado por los fiscales, con Fortuny, el sistema de los jueces? ¿Cuándo va a ser efectiva la voluntad del papel cero que se pretende para la administración de justicia? Sin embargo, en nuestra comunidad su idea de modernización es que los letrados y procuradores se lleven un pen de su casa. Dígame, señor Puig, ¿es esta la idea de modernización que promueve la conselleria de justicia?

El senyor president:

Moltes gràcies, senyoria.

Li acabarà de contestar el president del Consell a la pregunta plantejada.

Senyor president, quan vosté vullga.

El senyor president del Consell:

Moltes gràcies, president.

El senyor president:

Senyories, és que no estan vostés en l'ús de la paraula. Si n'hi ha. Jo ja entenc que n'hi ha coses que els poden agradar, però no per això poden interrompre la sessió de control. No està vosté en l'ús de la paraula.

Disculpe, president, la interrupció.

El senyor president del Consell:

Gràcies, president.

Gracias. (Aplaudiments)

El senyor president:

Moltes gràcies, president.

Sí, senyor Emigdio Tordo. Tormo perdó.

El senyor Tormo Moratalla:

El senyor president:

Senyor Tormo, disculpe.

Té vosté la paraula, senyoria.

El senyor Tormo Moratalla:

Mire, nosotros somos tan poco neutrales en cuestiones de justicia e igualdad que somos el único partido de esta cámara que tuvo una candidata a La Generalitat mujer, que tiene una síndica que es mujer y que tiene una vicesíndica que es mujer. Luego, lecciones en ese caso, ninguna por parte de su (inoïble i aplaudiments) …

El senyor president:

Senyories.

El senyor Tormo Moratalla:

El senyor president:

Moltes gràcies, senyor Tormo.

Li contestarà el conseller de transparència i responsabilitat.

Senyor Alcaraz, té vosté la paraula.

El senyor conseller de Transparència, Responsabilitat Social, Participació i Cooperació:

El senyor president:

Moltes gràcies, senyor conseller.

Senyor Tormo, per a continuar este debat interessant i (inintel·ligible) . té vosté la paraula, senyora.

El senyor Tormo Moratalla:

El senyor president:

Moltes gràcies, senyor Tormo.

Senyor, l'honorable conseller li contestarà.

El senyor conseller de Transparència, Responsabilitat Social, Participació i Cooperació:

El senyor president:

Senyoria.

El senyor conseller de Transparència, Responsabilitat Social, Participació i Cooperació:

. (inoïble) . de la comunidad, no nos permite avanzar todo lo rápido que nos gustaría. (Aplaudiments)

El senyor president:

Moltes gràcies, senyor Alcaraz.

Senyories, abans de finalitzar la sessió de ple, un poc diferent i innovadora del dia 8 de març, m'agradaria expressar el sentit de la cambra per a la felicitació a la nova rectora magnífica de la Universitat de València.

Una universitat que tots sabem va ser creada a petició dels jurats de la ciutat de València per una butlla del papa Alexandre VI. El seu fill ens va fer l'edifici gòtic, per tant tenim una certa connexió amb la Universitat de València. Una gran professional. A banda que, si és dona, una gran professional i també, doncs, m'agradaria destacar que és d'Oliva. (Rialles i aplaudiments) Una gran catedràtica.

Bé, i finalment senyories sí que m'agradaria, saben vostés que ja ha transcendit que l'il·lustre diputat i membre de la mesa, Marc Pallarès, deixa la seua dedicació. (Aplaudiments)

Senyoria, que m'agradaria perquè constara en acta -i així ho parlàrem ahir en Junta de Síndics i va ser l'opinió unànime de tots els grups parlamentaris- la nostra mostra de gratitud a la gran dedicació que ha tingut Marc Pallarès en la mesa prenent moltes decisions; moltes decisions totes les setmanes que afecten i ens afecten per a la bona governança pública de la institució.

I em consta que has tingut una dedicació molt intensa, molt eficaç, molt lleial, discrepant en les qüestions en què s'havia de discrepar però, en definitiva, crec que has deixat un gran nivell en esta mesa. I, per tant, volia que sapigueres en primera persona que estem molt reconeguts tots els membres de la mesa, i crec que tot el parlament, totes Les Corts, al teu treball i a la teua dedicació.

Moltes gràcies i que en esta nova etapa professional continues amb el mateix nivell que has demostrat ací en la Mesa de les Corts Valencianes.

Moltes gràcies, Marc. (Aplaudiments)

Senyories, és closa la sessió. Han fet vostés un bon treball. (El president colpeja amb la maceta)

(S'alça la sessió a les 11 hores i 21 minuts)

