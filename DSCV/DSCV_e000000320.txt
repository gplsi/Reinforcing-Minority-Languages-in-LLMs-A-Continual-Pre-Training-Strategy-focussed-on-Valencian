Ple de les Corts Valencianes realitzat el dia 21 de novembre de 2013. Comença la sessió a les 10 hores i 6 minuts. Presideix el president de les Corts Valencianes, senyor Juan Gabriel Cotino Ferrer. Sessió plenària número 62. Segona i darrera reunió.

Elecció de cinc membres del Consell d'Administració de Radiotelevisió Valenciana, SA, i elecció del director o de la directora general de Radiotelevisió Valenciana, SA

El senyor president:

Es reprén la sessió. (El president colpeja amb la maceta)

Havent-hi transcorregut més vint-i-quatre hores de la primera votació efectuada per a l'elecció dels cinc membres del Consell d'Administració de Radiotelevisió Valenciana, Societat Anònima, i l'elecció del director general de Radiotelevisió Valenciana, passem a una segona votació, de la mateixa forma com férem la primera, entre els candidats presentats.

Efectuat l'escrutini, resultaran elegits membres del Consell d'Administració de Radiotelevisió Valenciana i director general de Radiotelevisió Valenciana, Societat Anònima, els que obtinguen la majoria absoluta en els dos casos.

Té la paraula el senyor secretari per a llegir els noms dels senyors diputats.

(El secretari crida per ordre alfabètic les diputades i els diputats perquè depositen la papereta en l'urna)

(El president fa l'escrutini)

(El president fa l'escrutini)

Una volta finalitzat l'escrutini, i havent-hi aconseguit els vots suficients, de 53 vots, han seguts elegits com a membres del consell d'administració: Lluís Bertomeu Torner, Vicente Burgos Antón, José Serralde Serra i Bartolomé Orozco Moltó.

I ha resultat també elegit com a director general de Radiotelevisió Valenciana, per 53 vots, el senyor Ernesto Rafael Moreno Murcia.

Per tant, s'ha acabat. S'alça la sessió.

Anem a seguir el següent ple.

S'alça la sessió, com ja hem dit, i anem a passar a continuar.

(S'alça la sessió a les 10 hores i 36 minuts)

