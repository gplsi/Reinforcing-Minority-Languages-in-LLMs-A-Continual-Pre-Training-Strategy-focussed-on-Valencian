Ple de les Corts Valencianes celebrat el dia 4 d'octubre 2000. Comença la sessió a les 10 hores i 32 minuts. Presideix la Molt Excel·lent Presidenta Marcela Miró Pérez. Sessió plenària número 29. Primera reunió.

La senyora presidenta:

S'obri la sessió.

Senyories, pregue ocupen els seus escons.

(Pausa i remors)

Senyors diputats, senyores diputades.

En primer lloc, i abans d'iniciar l'ordre del dia, d'acord amb l'article 32. 1. 3 del Reglament de les Corts Valencianes, en nom de la Mesa, vull formalment comunicar a la Cambra que el compte General de les Corts Valencianes corresponent a l'exercici pressupostari de 1999, una vegada complit el tràmit d'audiència en la Comissió de Govern Interior, ha sigut aprovat per la Mesa de les Corts Valencianes en la reunió del dia 12 de juny de 2000, i es troba publicat al Bolletí Oficial de les Corts Valencianes número 46, pàgina 4. 875.

Així mateix, vull també comunicar a la Cambra que la liquidació del pressupost del Síndic de Greuges, a 31 de desembre de 1999, una vegada complit el tràmit d'audiència en la Comissió de Govern Interior, ha sigut aprovat per la Mesa de les Corts Valencianes en la reunió del 3 de juliol de 2000, i es troba publicat al Bolletí Oficial de les Corts Valencianes número 51, pàgina 1. 386.

Projecte de llei de residus de la Comunitat Valenciana. Esmena a la totalitat presentada pel GP Esquerra Unida del País Valencià (RE número 15. 743, BOCV número 59)

La senyora presidenta:

Comença a continuació el primer punt de l'ordre del dia: debat de totalitat del projecte de llei de residus de la Comunitat Valenciana. Esmena a la totalitat presentada pel Grup Parlamentari Esquerra Unida.

Per a la presentació del projecte de llei del Consell, té la paraula l'honorable conseller de Medi Ambient.

El senyor conseller de Medi Ambient:

La senyora presidenta:

Moltes gràcies, senyor conseller.

Per a la defensa de l'esmena a la totalitat, té la paraula el senyor Ribó, en representació del Grup Parlamentari Esquerra Unida.

El senyor Ribó i Canut:

Senyora presidenta.

Senyores diputades, senyors diputats. Bon dia abans que res.

Anem a discutir la Llei de residus i la primera cosa que hem de dir és que tenim la terrible sensació de tornar a discutir aquest tema per tercera vegada. Ho vam discutir en el Pla integral de residus, ho vam discutir en la Llei de 1999. , i quan el senyor conseller parlava que és el principal problema ambiental, nosaltres li hem de dir: efectivament, és el principal problema ambiental que el govern del Partit Popular, prèviament del Partit Popular amb Unió Valenciana, havia d'haver fet fa molts anys, que s'havia compromés el president de la Generalitat en l'any 97 a presentar a aquestes Corts. Estem en l'últim trimestre de l'any 2000. Per tant, és una llei que fa anys que hauria d'estar aprovada. I hem de dir que els residus sempre és un tema que s'ha volgut amagar i que no se li ha donat importància.

I volem recordar. Any 95, govern del Partit Socialista, avantprojecte de llei de residus que no s'arriba a discutir. Juny del 96, Esquerra Unida presenta un projecte de llei que, naturalment, el govern no accepta ni tramitar. Any 99, llei del Partit Popular­Unió Valenciana on es discuteix de forma paral·lela tal i com es fa avui l'esmena a la totalitat, on es discuteixen esmenes parcials en comissió, però on des del començament nosaltres sabem que no hi ha temps material per a ser discutit.

Ara tornem a la mateixa, tornem a discutir una llei que ha de resoldre teòricament el principal problema mediambiental del País Valencià. Sí, però amb cinc anys de retardament. Jo crec que aquesta és la primera asseveració que s'ha de fer amb rotunditat: el retard que hi ha.

Per tant, nosaltres tenim clar que fa falta una Llei de residus. Ho tenim tan clar que com a grup de l'oposició vam presentar un projecte de llei. Ho tenim molt clar. Però, a continuació li hem de dir, senyor conseller: no qualsevol llei de residus.

I a nosaltres ens permetrà que li fem una afirmació. Aquest projecte de llei és el pitjor projecte de llei que han vist aquestes Corts, el pitjor. És considerablement pitjor del projecte de llei que discutírem en el 99. Al nostre entendre, clarament, clarament, aquest projecte de llei no va resoldre adequadament el problema dels residus. A més, estem convençuts que va hipotecar les possibilitats de resoldre-ho en un futur. I li ho desgranarem en 10 arguments, que són els que basen la nostra esmena a la totalitat.

Primer argument, per a nosaltres el més greu: és una llei pensada per a transferir la gestió dels residus a les empreses privades. Amb molta claredat. Vosté ­jo crec que fent referència a un vell acudit excusatio non petita, acusatio manifesta­ vosté ja ho manifestava amb molta claredat, s'intentava cobrir les espatlles amb aquest tema. Però, nosaltres la primera cosa que li diríem és que hauria de ser coherent fins el nom. Si vostés mantenen aquesta llei, nosaltres entenem que se li hauria de canviar, fins i tot, el nom. Li haurien de ficar alguna cosa pareguda a açò: Llei de privatització de la gestió dels residus.

A nosaltres, ara que s'atansa el 9 d'Octubre, ens sembla que esta llei d'alguna manera en el tema dels residus és com una nova llei del repartiment, del repartiment del negoci de la basura. Aquesta és la opinió que tenim i aquest és el primer i més greu.

Mire, per a nosaltres el nucli de la llei ­crec que ho ha dit vosté d'una forma implícita­ són els anomenats projectes de gestió. Amb ells es pretén, fins i tot, no només donar la gestió, fins i tot donar la iniciativa de propostes de gestió a les empreses privades, als consorcis. És un pas clarament enrere respecte a l'anterior llei on, almenys, aquest tema estava controlat.

Nosaltres entenem que, fins i tot, la capacitat de dir el que es vol fer es deixa a la iniciativa privada. Tot, absolutament tot, està pensant per a la transferència del negoci dels residus a les empreses. El PIR, els plans zonals, queden així com uns mers marcs de referència sobre els quals operaran els plans de gestió que seran els vertaders pals de paller d'aquesta llei. La resta són, fonamentalment, bones paraules.

Segon argument. La llei oblida d'una forma que em sembla alarmant ­pensem que només es parla una vegada­ de la capacitat dels servicis de mancomunar els serveis de residus. Paraules com "mancomunar", "comarcalitzar", són paraules pràcticament prohibides en la seua llei que avui debatem. Es parla de Govern Valencià, es fa molta referència a les diputacions, es parla d'ajuntaments, però les referències comarcals, les referències de mancomunitats estan pràcticament excloses de la llei. Nosaltres veiem ací una clara aversió del Partit Popular a qualsevol plantejament comarcalitzador. El cas del Consell Metropolità de l'Horta i les actuacions en aquest sentit, doncs, deixen palès aquest element.

Tercer argument per a nosaltres important. Es disminueixen fins a límits, al nostre entendre no tolerables, les competències de l'entitat de residus. Hem volgut comparar ací també l'entitat de residus que es planteja en aquesta llei amb la junta de residus que es plantejava en l'altra llei. Ací l'entitat de residus perd moltíssimes de les seues competències. És un organisme que queda buit. El pes està en els plans de gestió. Aquesta entitat, per tant, es veu una vegada més minvada de competències. Nosaltres entenem que l'entitat de residus hauria de ser l'eix vertebrador de la política de residus de la Generalitat. L'eix vertebrador són els plans de gestió, clar. Per tant, l'entitat de residus no va tenir la capacitat per a nosaltres fonamental de dirigir la política de residus de la Generalitat. Açò passa als projectes de gestió.

Quart argument. Quan es parla d'organitzar l'entitat de residus no es parla de la seua composició amb detall, no es parla de les funcions, etcètera. Tot això es deixa a un desenvolupament posterior i a un desenvolupament reglamentari. Per a vosté estarà clar. Per a moltes lleis, senyor conseller, no està clar. Li pose, per exemple, la Llei de residus concretament de la comunitat de Catalunya on queda perfectament palès. Li pose, per exemple, també, la Llei anterior de residus on estava açò palès. Un desenvolupament reglamentari, evidentment, és un desenvolupament que no discutirem ací. I, clar, és molt important la participació ciutadana. És fonamental conéixer quines seran les funcions. Però, clar, com aquest organisme vosté l'ha buidat de contingut, doncs, ja tampoc té importància el que després en aquest organisme hi haja participació. Queden clares les seues competències. És una entitat que per a nosaltres queda buida.

I insistim. En el tema dels residus és fonamental la participació. I vostés, en el millor dels casos, aquesta participació la releguen ­i això sí que és absolutament objectiu­ del caràcter de llei al caràcter de reglament. I això és relegar a un ordre inferior, a un ordre, a més a més, que ací no podem debatre. Em sembla, per tant, un pas clarament negatiu.

Cinquè argument. Es continuen mantenint clarament criteris obsolets en aquesta llei: la valorización energética. Això és un eufemisme com el que es diu de la iniciativa social quan es vol parlar de privatitzacions. Quan es parla de valorització energètica, els que hem llegit alguna cosa d'açò sabem tots exactament el que volen dir. No volen dir el procés de mecanització. Estan parlant d'incineració, de les incineradores. I jo li vull recordar, senyor president, que al nostre país ha hagut moltes mobilitzacions en contra d'aquest procés. Li'n recordaré tres: el cas d'Agost, el cas de Bunyol i el cas de Quart­Aldaia. Per posar tres exemples històrics de no fa molts anys.

El nostre país no vol incineració. Perquè coneix el que suposa la incineració. I nosaltres entenem que el tema de la incineració és un tema intolerable en aquests moments en el tractament de residus, per dos motius fonamentals. Primer motiu, perquè la incineració ­i està absolutament demostrat­ suposa la producció de dioxines. Tenim molts plàstics, clorats, PVC, etcètera, que van als residus i que la combustió d'aquestes substàncies produeixen dioxines, i la producció de dioxines, està molt clar, són els verins més alts que es coneixen al planeta terra en aquests moments amb un nivell de persistència molt elevat. I és una salvatjada, al nostre entendre, introduir-les en les cadenes tròfiques com ocorreria.

Però, hi ha una altre argument important, i està molt demostrat: incinerar va objectivament contra la reducció, els programes de reducció i minimització de residus. I els estudis en incineradores dels Estats Units posen de manifest que hi ha contradiccions clares, que de vegades cal agafar paper fins i tot per a reciclar per a poder posar en marxa aquestes incineradores. Hi ha estudis molt clars en aquest sentit. Però, clar, és un bon negoci, és un bon negoci, encara que després no se sàpiga què fer, com li passa a la incineradora de les Illes Balears amb les cendres desprès que, fins i tot, intenten dur-les de vegades a abocadors de residus del nostre país, com va passar en la passa legislatura. Vostés continuen plantejant açò. Mire, jo li voldria posar en aquest cas l'exemple de la comunitat autònoma d'Aragó, on quan es parla de residus urbans explícitament diu que la incineració no s'aplicarà en la seua comunitat. Ens agradaria, i tenim esmenes en aquesta direcció perquè passe exactament el mateix.

No es planteja cap objectiu de reduir i minimitzar la producció de residus. I mire, vosté ha parlat en la seua introducció ­jo ho he llegit i ho he escoltat­ que produïm 1,2 quilos habitant/dia. El Pla nacional de residus, senyor conseller, 5 de gener de 2000, diu que produïm 1,4. Som la segona. No, no, no és el mateix, és important. És que som la segona comunitat que més residus per càpita produeix, segons aquest Pla integral de residus. No és el mateix, no és el mateix. És aproximadament el que vosté ha dit que produíem fa 30 anys, l'increment. ¡Mire si no és el mateix! El que vosté considere que siga el mateix o no són molts milers després de tones de residus que van als abocadors i que generen problemes.

No hi ha, al nostre entendre, cap objectiu seriós de reduir i minimitzar. I ho entenem. El plantejament de la seua llei és de privatització. I també hi ha una contradicció entre el negoci de les empreses privades i la reducció de residus. És evident, perquè treballen a quilo.

No es contempla una adequada participació de les organitzacions ciutadanes, sindicals, ecologistes, en el procés de recollida selectiva. A nosaltres ens sembla fonamental aquest tema.

Octau argument. No es contempla en la llei, i aquest és un altre pas, per a nosaltres clar, enrera respecte l'anterior llei, cap mesura seriosa per al tema dels residus inerts o de deconstrucció. Mire, en l'anterior llei, si vosté se l'ha llegida, hi ha una sèrie d'articles en els quals es donen les competències als ajuntaments. A nosaltres ens sembla important que es donen als ajuntaments perquè puguen gestionar açò directament i s'articule amb les llicències de construcció. Vostés passen d'açò. Mentrestant, els residus inerts eixim de qualsevol ciutat i els tenim per ahí desperdigats. En la seua llei no els hem vist per cap lloc. Nosaltres entenem que és un clar pas enrere. Els abocadors il·legals són continus, fins i tot s'agafen determinades zones en les quals es treu terra i es fiquen inerts, etcètera. Es fa el que es vol en aquests moments.

Nové argument. La Generalitat Valenciana pràcticament es despreocupa de tot. No es fa càrrec ni assumeix la gestió de molts residus de competència extramunicipal. Mire, ens referim a olis usats, no hem vist res sobre aquest tema; ens referim a productes vells i envasos de fitosanitaris, no hem vist res d'aquest tema, i són substàncies d'una elevada toxicitat; ens referim a rodes de cotxe gastades, no hem vist res d'açò. Qui ho va a fer? És important plantejar aquests temes. No hem vist res de policlorurs bifenils, que hi ha directives europees i que s'ha de fer alguna cosa. No hem vist absolutament res. Deixen vostés moltíssimes llacunes. Es preocupen de tres o quatre temes i la resta no els importa.

Mire, i l'última raó. Tenim un Pla integral de residus. Jo ja no en vull parlar, perquè sempre hem dit que és un pla virtual de residus per a distraure. En la seua addicional tercera fa un joc malabar ahí amb el Pla integral de residus, què es manté, allò que no es manté, aquests poden canviar pels plans zonals. Nosaltres ho entenem. El Pla integral de residus està plantejat des d'una altra política, des d'una política que podríem entendre del Partit Popular o Unió Valenciana més de caràcter centrista, en el qual hi havia inversions públiques. És lògic, és lògic que a vostés aquest Pla integral de residus no els vaja bé. S'han hagut d'avergonyir any rera any de com es ficaven unes partides i després no eixien en els pressupostos. Però aquesta llei certament no contempla cap integració del Pla integral de residus. Anem a dissoldre'l, fem-ne un altre. Plantege's amb claredat el que s'ha de fer.

La senyora presidenta:

Senyor Ribó, acabe.

El senyor Ribó i Canut:

Vaig acabant, senyora presidenta.

Mire, resumint. Per a nosaltres és una llei pensada per a repartir el negoci de les deixalles. És una llei sense cap voluntat de concreció pressupostària. A més, es diu taxativament: "això no és competència nostra" en algun article. És una llei, en definitiva, clarament regressiva, no solament respecte els nostres projectes sinó específicament respecte a l'anterior llei.

Per tots aquests motius, nosaltres considerem que és molt important que aquestes Corts, en bé del medi ambient del País Valencià, tornen la llei al govern i el govern en faça una altra.

Gràcies.

La senyora presidenta:

Moltes gràcies, senyor Ribó.

Per al torn en contra, té la paraula el senyor Botella, en representació del Grup Parlamentari Popular.

El senyor Botella Crespo:

Yo sé que a usted lo de la libertad ­insisto, se lo digo muchas veces­ le da como miedo. No tenga miedo a la libertad. Esta es una ley que lo único que pretende es quitar una situación irregular, unos residuos incontrolados, unos vertederos que han existido antes, y que no es culpa del Partido Popular. Y lo que sí le digo es que el Partido Popular tiene voluntad de diálogo en esta ley. Y que el Partido Popular ha traído esta ley a la Cámara para solucionar el problema a los valencianos. Y que ustedes lo único que presentan es que se retrase más, rechazándola, y, ale, haga otra para la próxima legislatura, porque parece ser que les interesa mucho que los vertederos sigan incontrolados y sigan con las manifestaciones.

La senyora presidenta:

Moltes gràcies, senyor Botella.

Per a fixació de posició. el Grup Parlamentari Socialista­Progressistes, el senyor Peris té la paraula.

Un moment, senyor Peris. Senyor Ribó, per a què demana la paraula? (Pausa)

Té la paraula per a rèplica per cinc minuts. (Remors)

El senyor Ribó i Canut:

Gràcies, senyora presidenta.

Senyor diputat, només dir-li en primer lloc una cosa. Nosaltres hem treballat molt per la llibertat, i continuem treballant, però amb un matís. A nosaltres el que els interessa en primer lloc és la llibertat de les persones, no la llibertat de les carteres i els negocis. La llibertat però de les persones, eixe és el nostre primer objectiu.

Mire, vosté ha parlat d'arribar a un consens. Amb qui? Alguna vegada s'han dirigit a aquest grup per a parlar d'aquesta llei? Que nosaltres sapiem, no. I també li vull comparar amb l'altra llei del 99. En l'altra llei sí que estiguérem parlant, no amb el seu grup, però sí que estiguérem parlant amb les persones que duien directament aquesta llei, i s'arribaren a determinats acords i a molts desacords. Hi ha una diferència també en aquest tema. L'altra llei va tenir una determinada voluntat de consens que aquesta no l'ha tingut.

I per suposat, a nosaltres no ens acuse d'obstruccionisme en cap moment. O siga, potser el que s'hauria de fer és presentar les lleis en el seu moment i fer un mínim calendari per a què poguérem. Però nosaltres continuem pensant que estava pensat per a què aquella llei no s'aprovara.

Mire, fa cinc anys que vostés governen, fa cinc anys que vostés governen. Per tant, vostés van arreglar el problema dels residus. Home, ja podien haver fet alguna cosa en aquests cinc anys. Han posat un Pla integral de residus, no li recorde una altra vegada la manca de relació absoluta entre el que deia el Pla integral de residus i els pressupostos de la Conselleria de Medi Ambient en aquest tema. No li recorde una altra vegada perquè està molt clar.

Privatitzar, clar que sí, clar que sí. Mire vosté, fins i tot la mateixa redacció de la llei, fins i tot, elements fonamentals. Fins i tot han fet deixament d'elements fonamentals d'aquestes Corts en debatre les lleis de la mateixa conselleria a l'hora de presentar un projecte. Jo tinc ací, per exemple, l'acta de la sessió del Consell Assessor i de Participació on s'invita per part del conseller de Medi Ambient a unes persones en representació d'un famós consulting a nivell internacional, Garrigues and Andersen, que alguna cosa crec que han de veure en la redacció d'aquesta llei. Fins i tot la mateixa redacció. I no m'ha donat cap argument sobre aquest tema.

La propietat dels residus està per llei, evidentment. Però és que el negoci no està en la propietat, el negoci està en la gestió, en els projectes de gestió. Ací és on està el negoci, no està en la propietat, eixe no és concretament el que importa. Només faltaria, si són propietaris per llei que se'ls traguera la propietat. Només faltaria que un ajuntament si vol fer-ho públicament la gestió se li prohibira. Però el que està clar, el que és evident en aquesta llei, és que està pensada per a un concurs com es planteja en els projectes de gestió. Que els mateixos projectes de gestió puguen dir el que van a fer els seus mecanismes, etcètera, tindre la iniciativa, no només concreta de la gestió, sinó del marc de la política de residus en una zona determinada. Açò és el que està molt clar, i que abans era una competència, era un element de les mancomunitats, de l'entitat de residus. Això està claríssim. Claríssim.

Vosté parla de la incineració, de la valorització energètica. És important que tothom coneguen que vostés aposten, deixen oberta la incineració de residus, que ho deixen obert, és important que ho conega. Que a vostés els sembla normal que s'incineren els residus. Mire, ací sí que no hi ha, no estem d'acord en absolut. A nosaltres ens sembla anormal, ens sembla perillós, des d'un punt de vista de sanitat, des d'un punt de vista de salubritat, i des d'un punt de vista de gestió de residus, incinerar. I per tant, per molt que estiga regulat, nosaltres sabem molt bé que hi ha incineradores per ací. Evidentment que ho sabem. Com sabem molt bé que fins ara no hi ha cap incineradora en funcionament en el nostre país.

I és una situació que ens agradaria poder arribar a acords en vostés en el sentit de dir no hi haurà cap incineradora en aquest país, perquè és negatiu per al nostre país. I estaríem encantats d'arribar a un acord. Es va arribar en Aragó, li repetisc, i està en les lleis corresponents amb un govern del Partit Popular. Ens agradaria arribar a un acord en aquest sentit. Ojalá. Pot contar en la nostra col·laboració, i entusiasta. Però en la nostra oposició rotunda, si en algun moment, en algun projecte de gestió, per casualitat alguna empresa se li ocorre plantejar la incineració de residus.

La senyora presidenta:

Senyor Ribó.

El senyor Ribó i Canut:

Per últim, i acabe, és important deixar clar que la participació ciutadana com a mínim es degrada a la condició de reglament en l'entitat de residus. Això és una evidència incontestable respecte a altres lleis en funcionament i respecte a l'anterior projecte de llei. Per a vostés la participació ciutadana sens dubte s'ha degradat legalment des d'una llei a un reglament.

La senyora presidenta:

Moltes gràcies, senyor Ribó.

Senyor Botella, per a rèplica té la paraula.

El senyor Botella Crespo:

Pero una cosa es la libertad de las personas, los derechos a los que tienen. derecho, porque lo han conseguido, porque lo hemos conseguido entre todos, y otra cosa es que usted quiera encorsetar a esas personas, que no puedan salirse de donde usted quiere meterlas, quiere dirigirlas. Es que el dirigismo es falta de libertad. Y eso es lo que nosotros estamos con esta ley intentando que usted no pueda hacer. Ni usted ni nadie, ni nosotros, el poder dirigir a las personas. Por eso le digo que no tenga miedo a que esas personas ejerzan su libertad, no les diga usted que no pueden salirse de donde están metidos.

La senyora presidenta:

El senyor Botella Crespo:

La senyora presidenta:

Moltes gràcies, senyor Botella.

Per a fixació de posició del Grup Parlamentari Socialista­Progressistes, té la paraula el senyor Peris.

El senyor Peris i García:

Gràcies, senyora presidenta.

Simplement per dir que hi ha una coincidència en uns aspectes dels motius pels quals a nosaltres també ens mou presentar una esmena a la totalitat amb el Grup d'Esquerra Unida, i per tant nosaltres votarem a favor. No coincidim en tots els arguments però sí en una part important, i per tant votarem a favor de l'esmena.

La senyora presidenta:

Moltes gràcies, senyor Peris.

Conclòs el debat, passem a continuació a la votació. Senyories, comença la votació. El resultat de la votació és de 36 vots a favor, 46 en contra, cap abstenció. Queda rebutjada l'esmena a la totalitat del Grup Parlamentari Esquerra Unida.

Senyories, se suspén la sessió per deu minuts.

(Se suspén la sessió a les 11 hores i 31 minuts)

(Es reprén la sessió a les 12 hores)

Projecte de llei de residus de la Comunitat Valenciana. Esmena a la totalitat presentada pel GP Socialista­Progressistes (RE número 15. 929, BOCV número 59)

La senyora presidenta:

Senyories, per favor, ocupen els seus llocs.

Senyor Ribó, senyor Peris, per favor.

Punt dos de l'ordre del dia: debat de totalitat del projecte de llei de residus de la Comunitat Valenciana. Esmena a la totalitat presentada pel Grup Parlamentari Socialista­Progressistes.

Té la paraula, per a la defensa de l'esmena a la totalitat, el senyor Peris. (Remors)

El senyor Peris i García:

Gràcies, senyora presidenta.

Senyores i senyors diputats.

Els motius i les raons que ens mouen al Grup Parlamentari Socialista­Progressistes a presentar una esmena a la totalitat al projecte de llei de residus és perquè considerem que l'esperit i principis que la inspiren i conformen porta a un articulat que realment no va a resoldre la greu problemàtica del tractament dels residus que tenim a la nostra comunitat. I eixe és el motiu.

O siga, el motiu és perquè estem convençuts que amb aquesta llei de residus, amb el desenvolupament de l'articulat d'aquesta llei de residus, no va a resoldre's el greu problema del tractament de residus que patim al territori valencià. No perquè no la considerem necessària i urgent, ans al contrari: pensem que és tard. Pensem que es perderen quatre anys de la passada legislatura en la qual no va haver cap llei mediambiental; sí que van haver modificacions a lleis mediambientals de l'anterior legislatura. I aquesta llei ­torne a dir­ està inspirada, i així ho diu el preàmbul, en obrir, en fomentar la iniciativa privada en el sector dels residus, però això no va a resoldre els problemes de contaminació que generen els residus.

No podem compartir eixe projecte de llei que ve acompanyat d'una memòria econòmica, com no podia ser d'una altra manera, on la Conselleria de Medi Ambient reconeix que és l'entrada en vigor d'un nou model de gestió que donarà lloc a la previsible modificació de l'actual Pla integral de residus, amb possibilitat que siga la iniciativa privada la que execute les infrastructures, sense determinar quina és l'alteració que produirà en el model inversor de l'administració eixa entrada d'iniciativa privada. I acaba concloent que aquest projecte no comportarà augment de la despesa, mentre, senyor conseller, milers i milers de tones de residus de tot tipus acaben contaminant el nostre medi. Eixe és el gran problema d'aquesta llei. No té una voluntat inversora l'administració, abandona la seua voluntat inversora, no sap exactament. No aporta tampoc possibilitats, concrecions, encara que siguen generals, de quin serà eixe ingrés de la iniciativa privada en el sector, ho deixa al futur, i no aporta cap compromís real de resoldre des d'avui eixe greu problema dels residus. Estan clars els principis.

Jo crec que tots els articles, que estan molt indeterminats. no fixa cap termini la llei, no fixa cap termini, ni quan estaran els estatuts de l'entitat de residus, ni quan estaran els plans zonals. No hi ha cap termini concret en la llei. On estan clarament definits i posats els terminis és en el capítol cinqué, que són els articles 33 a 38. El que interessava d'aquesta llei és allò que s'anomenen projectes de gestió d'iniciativa privada. I és preocupant, és preocupant que el Consell puga defensar una llei de residus com aquesta, que tracta d'un dels problemes ambientals més importants que tenen les ciutats, pobles i comarques valencianes sense cap compromís d'inversió pública, ni tan sols cap concreció de les possibles iniciatives privades.

Ens presenten una llei de residus, a més, completament diferent a l'esperit de la llei de l'any 1999, que també era un govern del Partit Popular. És cert que en coalició amb Unió Valenciana. Aquell era un model completament diferent que nosaltres consideràvem molt millorable, molt millorable ­ens agradaven altres llei de residus d'altres comunitats autònomes més­, però que, efectivament, vostés han canviat completament. Vostés han esperat a tindre majoria absoluta per a portar aquest model de llei. Ara entenem per què des del primer exercici, després de l'aprovació en l'any 1997 del Pla integral de residus, ara ho entenem per què no han tingut cap voluntat d'invertir els xifres que estaven pensades, decidides, en eixe Pla integral de residus de l'any 1997.

Per això ara entenem perfectament per què en l'any 1998 no es van invertir els 12. 823 milions de pessetes que preveia el pla integral, ni en el 1999 els 13. 428, ni enguany els 10. 387. No en les infrastructures exactament. Per exemple, en el PIR es contemplava la inversió de 5. 382 milions de pessetes per a enguany i realment estan invertint-se 328 milions. És evident que aquesta llei és l'acta de defunció definitiva del Pla integral de residus de la Comunitat Valenciana, aprovat també pel Consell del senyor Zaplana en l'any 1997. Per això vostés s'han esperat. A vostés no els ha preocupat eixe 1,4 de residus sòlids que cada habitant genera cada dia a la nostra comunitat, o eixos 4 milions de residus inerts. No els ha preocupat. No els ha preocupat deixar sense capacitat d'endeutament per a fer infrastructures a Vaersa, que és l'empresa pública encarregada de fer eixes infrastructures per a resoldre. quan som una de les comunitats amb més endeutament del conjunt de les comunitats autònomes.

Tampoc es planteja en la memòria econòmica, ni ens ho ha dit en la seua intervenció, quants diners pensa el conseller negociar, batallar, d'eixos 500. 000 milions de pessetes presentats en gener de 2000, en el gener electoral, la senyora Isabel Tocino, anterior ministra de Medi Ambient, que deia que hi hauria 500. 000 milions de pessetes per a un pla nacional de tractament dels residus. El senyor conseller ens ho haguera pogut dir: "Hi anem a batallar perquè almenys vinguen 50. 000, 60. 000, 70. 000 milions de pessetes d'inversió pública en. " No li preocupa. Vostés, la seua preocupació és obrir a la iniciativa privada eixe. el tractament dels residus.

Però, clar, no és un nou model de gestió, senyor conseller, senyors del PP. Això no és un model de gestió. Això és antiquíssim, és preliberal, és del segle XVIII. El seu model de gestió és laissez faire, laissez passer. És mercantilista, és purament mercantilista. És obrir al mercantilisme el tractament dels residus. És com deia el nostre portaveu la setmana passada, desfasat, és antiquíssim. Això no és modern.

Però, clar, tenien un problema. Abans de la llei de residus tenien un problema: no podien tolerar que una part importantíssima del tractament dels residus poguera descontrolar-se, poguera haver problemes fins i tot amb eixe model de gestió que posa en peu d'igualtat la iniciativa pública de la iniciativa privada. Podia escapar-se una gran part del pastís, podia escapar-se el 35% de la població valenciana, podien escapar-se 44 municipis, podia escapar-se el Consell Metropolità de l'Horta i, per tant, calia dissoldre'l abans.

Efectivament, podien tindre una gran competència d'uns ajuntaments que, al contrari que en les eleccions autonòmiques, on sí tenen majoria absoluta, havia canviat de color, perquè en les eleccions municipals de l'any 1999 el Partit Popular perd la majoria en l'Horta de València i la recupera l'esquerra. Era molt perillós, era molt perillós que el Consell Metropolità de l'Horta, altra vegada en mans de l'esquerra, fera oposició a eixa gestió privada sense control, i vostés necessitaven dissoldre per via d'urgència el Consell Metropolità de l'Horta.

La senyora presidenta:

Senyor Peris, atenga's.

El senyor Peris i García:

. per a permetre l'aplicació d'aquest projecte de llei.

Per això estic tractant.

La senyora presidenta:

Senyor Peris, atenga's a la qüestió que es tracta en l'esmena.

El senyor Peris i García:

Jo crec que estic tractant perfectament la qüestió. Perdone, senyora presidenta. Però, de totes maneres, ja he dit el que volia dir sobre eixe tema. (Remors)

No, senyor conseller. Després de quatre anys de sequera legislativa, després de tres esborranys de llei de residus que empitjoren cada vegada, després de paralitzar l'aplicació del Pla integral de residus ajornant irresponsablement, amb greus conseqüències mediambientals, la solució dels greus problemes dels residus, i no solament urbans, tòxics, perillosos, inerts, pneumàtics, purins, agrícoles, etcètera, no podem acceptar-li una llei que espera i confia solament, i sense quantificar, en les inversions privades en el sector per a solucionar el problema. Sense cap desig d'inversions públiques, almenys per a cobrir en un breu termini de temps, sempre, sempre dintre del segon pla de desenvolupament regional, que és on hem d'aprofitar eixa oportunitat, eixa segona i darrera oportunitat per a fer infrastructures, eixes accions, eixes infrastructures, que segur que no li van a interessar invertir a la iniciativa privada. No podem acceptar-li solament que siga motor de la solució dels problemes dels residus la iniciativa privada.

El Grup Socialista­Progressistes no podem compartir tampoc que els projectes de gestió dels residus, document que el projecte de llei defineix al capítol cinqué, de desenvolupament de la planificació i gestió dels plans zonals, i que fins i tot determinen la localització concreta i dimensions de les infrastructures, puguen ésser d'iniciativa privada i que eixa iniciativa concurse d'igual a igual, tal i com vostés proposen, amb la iniciativa pública, que en aquest cas seria la planificació del tractament dels residus d'uns ajuntaments o agrupació d'ajuntaments. No, senyor conseller.

Una política moderna, sostenible, seguint les directives europees en el tractament dels residus, té com a principis bàsics la reducció, la reutilització i el reciclatge, deixant l'abocament solament per a segments molt minoritaris de la bossa del fem. Eixa política està necessitada obligatòriament de l'aplicació d'una sèrie de principis, com són el de proximitat del tractament, sense oblidar l'eficiència, així com la solidaritat necessària per això.

La gestió dels residus, la ubicació concreta de les infrastructures és molt complicada tècnicament i socialment. Per això calen no solament decisions tecnològiques, sinó també polítiques, per la qual cosa és fa imprescindible la planificació pública de les infrastructures. També és cert que si la gestió o ubicació d'infrastructures és tan nefasta com, per exemple, l'abocador de Dos Aigües o la planta d'Hornillos, de Fervasa, a Quart de Poblet, no ajuda gens que la ciutadania estiga d'acord amb tindre a propet una infrastructura de tractament dels residus.

Repetim. Aquests principis d'una política sostenible, moderna i solidària dels residus obliguen necessàriament a assumir des de les administracions públiques de la Generalitat i els ajuntaments i les seus agrupacions, amb la participació de les diputacions, la planificació i ubicació pública de les infrastructures de tractament.

Els plans de la Comunitat Valenciana de zona, de localitat, per a ser integrals i moderns han de fer-se i impulsar-se des de les institucions públiques i amb la participació social i ciutadana, i prompte, perquè la directiva europea de recollida selectiva ja ens obliga al 2001. O la problemàtica dels inerts, eixos quatre milions d'inerts que es generen anualment, o la problemàtica dels pneumàtics, que al 2002 ni triturats podran ser acceptats en abocadors controlats.

I quan creu vosté que vindrà la iniciativa privada a solucionar els problemes dels residus de les zones rurals, els nuclis dispersos, o la recollida en els espais protegits? Per a quan la iniciativa privada per a recollir el tractament escaient i sostenible de milers i milers de residus tòxics que es generen als xicotets tallers, a les empreses de revelat de fotografia, etcètera, etcètera, etcètera? Volen vostés fer creure als valencianes i a les valencianes que el nou model de gestió, entre cometes, de la iniciativa privada va a entrar massivament abans de 2002, i a totes les comarques, a tots els pobles i a tots els sectors dels residus? No serà que caldria una forta inversió pública, una empenta de la inversió pública temporalitzada, que pot anar acompanyada a la iniciativa privada a través de contractes de serveis, de concessions de empreses mixtes? No seria així millor la proposta per a fer el tractament dels residus?

I, en tot cas, senyor conseller, en la memòria econòmica ni tan sols han pensat en la necessitat d'un cos d'inspectors de tractament de residus públics, sabent el que passa en moltes d'eixes iniciatives privades de tractament? Per posar-li un exemple, la pedrera de Riba-roja, on estaven fregint-se l'altre dia en els gasos que es genera ous els veïns, senyor conseller, va començar sent una restauració ambiental d'una pedrera. O és que pensem que les empreses no tenen com a primer principi no la gestió sostenible dels residus, senyor conseller, sinó que els seus accionistes guanyen més diners cada vegada?

Per això, nosaltres pensem que no resoldrà eixe impuls d'iniciativa privada tot el problema dels residus. No perquè no puga participar la iniciativa privada en la gestió de residus, però la planificació, la decisió i el control i l'impuls inversor ha de ser públic. A més a més, perquè estem convençuts que en eixe tractament sostenible, en tots els sectors, en tots els territoris, en totes les comarques no hi ha guanys, no hi ha guanys empresarials suficients. I, en canvi, sempre social i mediambientalment sí que és beneficiós per a la societat el tractament sostenible de residus.

Per això, perquè estem convençuts que la llei amb eixe caire que li han donat vostés de deixar en mans, completament en mans de la iniciativa privada la solució dels problemes dels residus, no podem estar d'acord amb la llei i li demanem que reflexione en eixe sentit.

Gràcies, senyora presidenta.

La senyora presidenta:

Moltes gràcies, senyor Peris.

Torn en contra. El senyor Maluenda, en representació del Grup Parlamentari Popular, té la paraula.

El senyor Maluenda Verdú:

Molt Excel·lent Senyora Presidenta.

Senyories.

El Grup Parlamentari Socialista, en ús del dret reglamentari que preveu l'article 108 del Reglament, ha presentat una esmena de totalitat que demana la devolució al Consell del Projecte de llei de residus de la Comunitat Valenciana. Però, clar, l'argument que dóna per a aquesta sol·licitud de devolució és poc explícit. Tan sols diu que "és per discrepar de l'esperit i principis que impedeixen al Grup Socialista poder recolzar, en principi, esta iniciativa legislativa del govern". Això és el que diu l'escrit que demana la devolució. Altra cosa molt diferent és el que el senyor Peris diu ací a la trona, a la qual cosa entrarem.

En este sentit, hem de dir que el motiu expressat per a justificar la petició de devolució és tan dispar i tan poc coincident amb la política que el Grup Parlamentari Socialista pregonitza o, almenys, el Partit Socialista pregonitza, que ens fa dubtar que siga una posició personal de qui la defensa.

Mire, vosté, volem deixar constància que l'esperit de la norma se sustenta i, a més a més, és respectuós amb els principis emanats de la Unió Europea, és conforme amb les directives comunitàries, també amb la Llei 10/1998, de 21 d'abril, de residus, i de la resta de normatives que la desenvolupen. També ha estat informada de forma favorable pels diferents col·lectius i institucions públiques a la qual ha estat consultada.

El projecte de llei que hui es debat correspon, en una elecció que representa una opció política raonable i per. ser criticable sempre que es justifique de manera suficient. En este sentit, la discrepància en l'esperit i principis que diu l'escrit de devolució del Grup Parlamentari Socialista és dir. al mateix temps que vostés estan en contra dels principis emanats de la Unió Europea. Sí, sí, són contraris a directrius comunitàries en esta matèria. Estan en contra de la Llei 10/1998, de 21 d'abril. No comparteixen eixos informes favorables i el pronunciament que ha emés el Consell Assessor de Medi Ambient, el Consell Econòmic i Social, el Consell Jurídic-Consultiu, la Federació de Municipis, els agents socials valencians, etcètera. Estan en contra que la Comunitat Valenciana dispose d'una norma legislativa que planifique i establisca el règim jurídic de la producció i gestió de residus i regule els sòls contaminats amb la finalitat de protegir la salvaguarda, la salut humana i el medi ambient. Això és el que vostés estan rebutjant. Ha dit que estan en contra de l'esperit de la llei, perquè eixe és l'esperit de la llei. Eixe és el criteri que el Govern Valencià té en compliment del programa electoral que un dia vam presentar a la societat i que va ser recolzat majoritàriament, i que tots els col·lectius als quals m'he referit han recolzat i que, a més a més, la llei és congruent amb eixes normes jurídiques que li he dit i les directives europees.

Per tant, repetir, senyor Peris, vostés, el Grup Parlamentari Socialista, quan demanen la devolució del projecte de llei perquè no comparteixen ni eixe esperit ni els principis, estan dient que estan en contra de tot el que acabe de dir-li. La seua actitud política, però crec que personal, em dóna autèntica angoixa, perdone'm l'expressió, autèntica angoixa, senyor Peris. Vosté s'oposa per a norma a tot, a tot. Encara no he trobat un sol tema, un sol acord que adopte el Govern Valencià, no que li parega bé, tan sols em conformaria que li pareguera mitjanament bé.

I jo crec que és una postura personal i no crec en cap cas que el seu grup compartisca eixos criteris.

Mire, presenten 50 esmenes, però no s'atreveixen a fer un text alternatiu. A més, plantegen un capítol addicional. Però, per què no fan un text alternatiu perquè ens assabentem si el model socialista de residus continua sent el model públic de clamorós fracàs? Serà eixe o serà un altre que vosté ­perquè veig la coincidència amb els criteris del senyor Ribó­, vosté que és una persona que ve d'Esquerra Unida continua escorat i el que vol és llevar al Grup Parlamentari Socialista. de centrar-lo. Eixe anunci que caminen al centre jo no el veig. Jo crec que vosté el que està és arrimando el ascua a su sardina. I perdone'm la vulgaritat de l'expressió, però crec sincerament que és eixa.

Mire, vosté entra ací com un elefant en una cacharrería. Cada vegada que es meneja tira alguna cosa. Cada vegada que es meneja tira alguna cosa. No hi ha res, absolutament res que meresca, en principi, credibilitat per a vosté i que siga buscador d'un consens, d'un acord, d'un enteniment per a millorar les qüestions, per a millorar les qüestions. No, no, no. Vosté d'entrada, fora, que es torne la llei al govern perquè entén que no és necessari que tinguem una llei d'estes característiques, perquè entén que com no comparteix els criteris o no. Faltaria més! Faltaria més! Com va vosté a compartir els criteris del govern de la Generalitat que està governat pel Partit Popular! Els criteris que inspiren la presentació del projecte de llei són concordants i són conseqüents amb el programa de govern del Partit Popular. Vosté, una persona, hui en el Grup Parlamentari Socialista, però que ve d'Esquerra Unida, pot estar lluny d'eixa posició que el govern ha manifestat. Ara, el que m'estranya enormement és que en esta matèria el Grup Parlamentari Socialista coincidisca amb vosté i estiga tan lluny dels plantejaments que nosaltres defensem.

Mire, jo crec que vosté en el fons el que no ha sabut és interpretar el projecte de llei. Jo crec que vosté no l'ha comprés. O si, comprenent-lo, manté la posició que està mantenint, em fa pensar que no estic jo molt desencertat quan he dit algunes vegades ­i ho repetisca ací a la trona­ que vosté manté uns criteris impropis d'eixe Grup Parlamentari Socialista, d'eixe Partit Socialista que diu que se centrarà, i el que està és recordant el seu passat polític en Esquerra Unida i coincidint plenament en els plantejaments que fa el Grup d'Esquerra Unida.

Mire, diu: "la iniciativa privada". En primer lloc, fomentar la iniciativa privada front a la intervenció pública respon ­com he dit­ a un model de govern de qui hui ostenta la majoria absoluta a les Corts Valencianes. Lògicament, les manifestacions d'este model tenen un reflex en les lleis que s'aproven. En este sentit, la Llei de residus és un exemple més d'això.

La Conselleria de Medi Ambient és coneixedora de l'existència de la iniciativa privada amb ànim d'invertir en la construcció i gestió en infrastructures de residus. La llei estableix la via per a conduir eixa inversió de la forma més profitosa per l'interés general de la gestió de residus, però no en exclusiva; no és condició sine qua non que siga l'empresa privada, facilita la participació de l'empresa privada perquè hi ha empreses privades que estan disposades a invertir i a generar una oferta laboral millor cada dia. De tots és sabut el fracàs de tots els models que s'han intentat implantar a partir d'un finançament públic. O és que ja no ens recordem? Seria il·lògic que ara tornarem a ensopegar amb la mateixa pedra que van ensopegar governs anteriors.

Mire, l'existència de la iniciativa privada no suposa en cap cas l'absència del control de les inversions per part de l'Administració. Al contrari, s'ha potenciat i millorat el sistema de planificació sempre públic de residus. La iniciativa privada haurà d'ajustar les seues inversions i actuacions a la planificació que realitzen els poders públics. Això és irrenunciable. L'Administració no tan sols actuarà com a garant del compliment d'esta planificació, sinó que, a més a més, realitzarà aquelles infrastructures i gestió allà on no puga arribar la iniciativa privada.

Mire vosté, estem davant un projecte de llei modern que fa una anàlisi dels diferents models autonòmics i europeus que existeixen en matèria de residus. Té la virtut d'aplicar i adaptar a la realitat concreta de la Comunitat Valenciana el més positiu de cadascú d'ells. És una llei innovadora. Introdueix aspectes importantíssims en la seua regulació que la diferencien d'altres comunitats autònomes. Inclou les més recents directius europees sobre matèria que encara no han estat traspassades per a l'Estat; per exemple, la directiva d'abocadors. Desenvolupa la llei bàsica de l'Estat sobre els residus, tan sols Canàries compta amb un temps legal que desenvolupe eixa llei. Profunditza en els conceptes dels diferents tipus de residus. Estableix un sistema equilibrat de planificació i gestió. La normativa existent en altres comunitats o en l'Estat carrega tot el seu pes en la gestió i deixa en segon pla la planificació. Amplia les competències municipals, senyor Peris, i se li exigeix un efectiu i eficaç exercici de les mateixes.

He de destacar que per a la consecució de l'objecte general de la llei, objectiu que regula l'article 1, és de forma prioritària protegir la salut humana i el medi ambient. L'Administració, amb la seua actuació, promourà la reducció de residus, la valorització de residus, les infrastructures que permeten actuar d'acord amb els principis d'autosuficiència i proximitat, impedirà el dipòsit incontrolat de residus, promourà la regeneració dels sòls contaminats i impulsarà la participació social.

Mire, té un Títol, el II, que es dedica a la planificació, en el qual s'estableix un sistema de planificació que permet adaptar les previsions legals a les necessitats concretes de cada zona de la nostra Comunitat, preveu un pla integral de residus que estableix previsions i ordenació per a tota la Comunitat Valenciana, uns plans zonals que permetran adaptar el pla integral a cada zona concreta i uns projectes de gestió en els quals s'estableix el nivell d'avantprojecte de les infrastructures i la forma de gestió necessària perquè eixa gestió de residus siga conforme a allò que estableix el pla zonal. Este projecte de gestió permetrà la participació de la iniciativa privada ­permetrà, que no és únicament la iniciativa privada­ mitjançant un simple procediment de concurs i adjudicació. El que la llei estableix.

En el Títol III es regula el règim de producció o cessió i gestió de residus, donant una gran importància als plans de prevenció dels productors i establint sistemes de control per a l'Administració com els registres i les autoritzacions. D'esta manera, la llei establix mesures dirigides a la disminució de la producció de residus.

També regula els sòls contaminats conforme al principi de qui contamina paga, però no aquell de qui paga pot contaminar, no, no, el contrari, qui contamina paga, senyor Peris.

Mire, els responsables de les infraccions administratives no poden obtindre un benefici per la infracció comesa, establint-se l'obligació de reposar o restaurar les coses a l'estat anterior de la infracció que es cometa. Ens trobem davant d'una norma que, tenint en compte la realitat valenciana, establix un marc jurídic que permetrà actuar per a donar solucions a les carències actuals, millorant la qualitat del nostre medi ambient i garantint la salut de les persones, garantint la salut de les persones.

Este avantprojecte, este projecte que hui comencem a caminar per a convertir en llei, manifesta una política sostenible basada en el manteniment del creixement de la Comunitat Valenciana, amb ple respecte al medi ambient i amb una racional utilització dels recursos.

Creem sincerament, senyor Peris, que és un document de treball importantíssim. És una llei molt seriosa, un projecte de llei molt seriós, perdó, que es convertirà en una llei enormement beneficiosa per a la societat valenciana, enormement beneficiosa perquè va a ser respectuosa en tot moment amb la defensa del medi ambient, va a tindre la prioritat de treballar en defensa de la salut pública i va a retornar les competències als municipis.

Clar que permet que participe l'empresa privada. Faltaria més. ¿És que no estan les empreses privades valencianes participant en la gestió, en l'arreplegada i en la gestió dels residus a tota Espanya, inclús en les comunitats on estan governant vostés, els socialistes?

La senyora presidenta:

Un moment, senyor Maluenda.

Per favor, pregue silenci. Gràcies.

El senyor Maluenda Verdú:

Gràcies, senyora presidenta.

Per què no va a ser igual ací a la nostra comunitat? Perquè vosté senzillament pensa que no ha de ser? ¿Per què no ho comenta a nivell del partit que representa la formació parlamentària en què vosté està integrat en estos moments? ¿Si en altres comunitat on ells governen sí que són partidaris que la iniciativa privada gestione els residus, per què en la Comunitat Valenciana no? Perquè vosté és el portaveu del Grup Socialista en matèria?

Jo crec que es podria aplegar a un error molt greu si continuem per eixos plantejaments. Jo, en este moment, en un tema tan primordial, no puc distingir de la política que vosté defensa la política que defensa Esquerra Unida. Ho és que cada volta caminen més a la proximitat amb Esquerra Unida? O no? ¿O és que vertaderament el seu grup parlamentari sí que creu amb eixe procés de dur el Partit Socialista al centre, que el senyor Zapatero i el senyor Pla estan dient, i és vosté l'excepció que confirma la regla i vosté no fa cas d'eixos postulats i vosté, com ve d'Esquerra Unida, igual que ens fa en els temes de l'aigua, vol fer-nos en els temes del medi ambient?

Francament, senyor Peris, no comprenc esta situació, esta oposició tan radical a un projecte de llei que allò que pretén és que aquí en la cambra negociem les esmenes.

La senyora presidenta:

Senyor Maluenda.

El senyor Maluenda Verdú:

Acabe, senyora presidenta.

. negociem les esmenes que s'han presentat, discutim les esmenes i estem oberts al diàleg, al consens, a fer una llei que vinga de tots, de la participació de tots. Però clar, vosté, amb eixos plantejaments, crec que l'únic que fa és descentrar el seu partit i aproximar-lo cada volta més allà d'on vosté ve, a Esquerra Unida.

Res més, senyories, i moltes gràcies.

La senyora presidenta:

Moltes gràcies, senyor Maluenda.

Senyor Peris, per a rèplica, té la paraula.

El senyor Peris i García:

Gràcies, senyora presidenta.

Senyor portaveu avui del Partit Popular. (Remors)

La senyora presidenta:

Senyories, per favor.

El senyor Peris i García:

Tenia preparat un discurs al qual ja ens té acostumats, tenia preparat el discurs i ve aplicant eixa teoria que va encunyar Goebbels, que repetint mil vegades una mentida és converteix en veritat, i ací es dedica a repetir-la, a repetir-la, a repetir-la, es veu que sí que ha llegit, no ha escoltat la nostra intervenció, sí que es veu que ha llegit molt a Goebbels, i a partir d'ací va repetint sempre la mateixa teoria.

Però efectivament, com té eixa teoria, se li oblida que la setmana passada, amb el mateix portaveu de medi ambient del mateix Grup Socialista­Progressistes, a diferència d'Esquerra Unida, eren capaços de consensuar una moció que va llegir l'honorable senyora presidenta sobre el Pla hidrològic nacional. Però se li oblida, perquè ell ha de repetir, perquè no té arguments per a contestar la nostra intervenció, per què discrepem, per què discrepem d'eixa orientació solament d'iniciativa privada? I ve ací a repetir. Clar, però ací està el Diari de Sessions.

Però no ens ha escoltat el senyor Maluenda, no ens ha escoltat. Perquè nosaltres no hem dit que no puga estar la iniciativa privada en la gestió de residus, en absolut ho hem dit això. No sap distingir els matisos de les intervencions, no sap distingir-los. Això és preocupant per al Partit Popular, tindre portaveus que no saben distingir els matisos i no escolten les intervencions.

Nosaltres hem dit que ens sembla, que ens sembla pel contingut d'eixa llei, per eixe impulsar la iniciativa privada, que s'oblida que ha de ser la inversió pública una gran part d'eixe impuls, que és necessari. Hem dit que la memòria econòmica no ve acompanyada d'un compromís temporalitzat d'inversions públiques. No hem dit que la iniciativa privada no puga estar en la gestió. Sí que hem dit, efectivament, que en la ubicació, en la planificació concreta de les infrastructures, pensem que ha de ser l'administració pública, la Generalitat, els ajuntaments, i hem parlat de la participació social i ciutadana la que ha decidir on van les infrastructures.

No hem negat, perquè avui a més estaríem negant que ara és de dia. La gestió dels residus en una part important ja està en mans dels ajuntaments. En el meu propi Ajuntament de Gandia, on jo gestione els residus. Però la planificació, la concreció de com ha de ser i on van les infrastructures de residus ho decideix l'Ajuntament de Gandia, això és el que hem dit. No estem en contra de la gestió de la iniciativa privada, senyor Maluenda. No ens ha escoltat vosté, perquè vosté venia a dir això que ha dit, i després ens ha llegit una altra part. Vosté venia a dir, diguérem. disparar al missatger, i no a parlar de les nostres propostes del nostre grup, senyor Maluenda.

Jo no entraré mai a eixe tipus de desqualificació. Jo respectaré sempre quin és el portaveu que em proposa el Partit Popular, en absolut haurem d'entrar quin és el portaveu en cada comissió que posa el Partit Popular. No és un estil democràtic ni parlamentari. Vosté hauria d'escoltar, hauria d'haver escoltat, oblidant-se dels seus prejudicis, no dels meus, la nostra intervenció. Perquè a més ha començat llegint la nostra esmena. La nostra esmena a la totalitat és reglamentària? Es pot posar el que es posa? Doncs a partir d'ací vosté senta la nostra intervenció, senta els matisos de la nostra intervenció. Escolte el partit majoritari de l'oposició sense prejudicis, senyor Maluenda, i ens podrem entendre com ens entenguérem la setmana passada, i li ho torne a dir, en el Pla hidrològic nacional. Si no, vosté és el qui dificulta el consens, vosté és el qui dificulta el diàleg entre el Partit Popular i el Grup Socialista­Progressistes, i no les nostres intervencions. Óbriga vosté les orelles, oblide els perjudicis, perquè almenys, i vaig a dir-li, estic completament orgullós del meu passat polític, completament orgullós del meu passat polític. (Remors)

I lamente que dificulte vosté justament el diàleg democràtic intentant recordar els passats polítics. No vull parlar jo dels passats polítics d'altres polítics d'aquesta cambra. Per tant, nosaltres ho repetim, nosaltres ho repetim: cal l'impuls de la iniciativa pública, calen compromisos d'inversió, cal no deixar en mans de la gestió privada completament fins i tot la ubicació on va la infrastructura. Podríem entrar fins i tot en problemes d'especulació de sòl a l'hora de vore on van i on no van les infrastructures. D'això hem vingut a parlar, en això discrepem, això hem volgut matisar d'eixa llei; haguérem, efectivament pogut parlar d'eixa llei abans de portar-la. No obstant això, hem fet cinquanta esmenes, on volem trobar-nos amb el Partit Popular perquè és una llei importantíssima, perquè, tornem a dir, és el major problema ambiental d'aquest país. Però efectivament, intentant parlar del que diem i no buscant excuses que se'n van per les branques on no devien anar-se.

Gràcies, senyora presidenta.

La senyora presidenta:

Moltes gràcies, senyor Peris.

Per a rèplica, té la paraula el senyor Maluenda.

El senyor Maluenda Verdú:

Molt excel·lent senyora presidenta.

Senyories.

Senyor Peris, estem en un debat de totalitat que demana la devolució d'un projecte de llei al govern, per uns motius que en eixe escrit que fa que se puga substanciar este debat de totalitat diu el Grup Parlamentari Socialista, i que firma el seu portaveu. Clar, si això és discrepant en el que vosté diu ací a la cambra, vosté ha de comprendre que a mi em dóna molt a pensar. Per això he dit, reflexionant, si és que vosté mantén encara les teories que manté Esquerra Unida, perquè vosté pertanyia. I no li ho he dit en sentit pejoratiu. Faltaria més. ¿Que no és legítima la postura que Esquerra Unida manté en tot moment sobre una qüestió o altra? Que no és legítima? Tan legítima com la del seu grup o la del meu grup. Altra cosa és que es compartisca el criteri o no, s'estiga més pròxim o més allunyat d'eixe criteri, però és autèntica i legítima. Per tant vosté no deu molestar-se i venir aquí així tan sufocat perquè jo li haja recordat que està mantenint criteris d'Esquerra Unida.

I deia que estem fent un debat de totalitat. Vosté diu que no li comente les seues esmenes, que no entre. És que no és moment, no és el moment, estem en el debat de totalitat, que si prospera la seua esmena el projecte de llei va al govern, i si no prospera va a comissió, i quan s'anomena una ponència que reba eixes esmenes a l'articulat, a partir d'ací començarem a parlar del contingut d'eixes esmenes. Tan sols li he dit que n'ha presentat tantes que a la millor haguera pogut configurar un text alternatiu i no ser tan dràstic i dir: "que se torne la llei al govern! , no volem esta llei, no volem que es faça cap llei! "

Perquè si a vosté el que no li agrada la llei, vosté haguera fet un text alternatiu dient: "la llei és necessària, la llei és convenient", i dins de la interpretació que vosté faça de la normativa jurídica existent en estos moments configura un articulat, un text distint, respectable, que es podria compartir o no. Aleshores podríem estar discutint quin és el model que el Grup Parlamentari Socialista en el que vosté és portaveu en esta matèria manté en estos moments. Però així no.

Mire, d'allò del Pla hidrològic nacional no m'ho recorde. Vosté sap que en la primera esmena va ser impossible aplegar a una transaccional perquè vosté ho impedia; quan van recórrer al senyor Puig en la segona iniciativa que era la nostra es va poder aplegar a una esmena transaccional. Ara, jo ja no sé què és el que ha passat a Madrid, jo ja no sé si vostés, a pesar d'haver-ho votat, recolzen o no recolzen el Pla hidrològic nacional. Però en fi, no és el tema. Mire, li he dit abans que teníem empreses valencianes, empreses privades, que estan gestionant residus a tota Espanya, en comunitats on governa el Partit Socialista. Per què no ha de ser també a la Comunitat Valenciana?

Mire, vosté partix d'un concepte ­que són notes que prenc, que vosté després em diu que vinc en un discurs preparat, paper reciclat, del que hi ha allí en l'escó, etcètera­ vosté partix d'un concepte de la llei que demostra que o no s'assabenta bé del que diu, o que ha volgut interpretar-la, que seria més greu. Té un error de partida i és que vosté creu que el model de gestió de residus a la nostra Comunitat Valenciana no ha de ser el model del grup que ha rebut el recolzament de la societat civil valenciana, sinó d'aquells grups minoritaris, respectables, que legítimament mantenen unes posicions discordants en la del meu grup i crec que també en la del seu grup.

Els seus criteris, li ho he dit abans, poden ser l'excepció del criteri que manifesta el Grup Parlamentari Socialista, perquè no hem d'oblidar que al llarg de 1984 fins a 1995 van autoritzar abocadors privats, el govern del Partit Socialista: el de Real de Montroi, a la Societat d'Agricultors de la Vega, cinc abocadors junts hi havia allí, cinc abocadors junts; el d'Onda, a Fomento de Construcciones y Contratas. Després públics: la Diputació Provincial de València, la planta de Guadassuar, la planta d'Ador. A Castelló: abocador de Tales, abocador de Cortes de Arenoso. El Consell Metropolità de l'Horta, abocador d'alta densitat, Vaersa, i en Asp l'abocador d'Asp.

Bo, però és que a més van autoritzar plantes privades per al tractament de residus industrials. Autoritzant quan? Quan es van donar compte de l'enorme fracàs que significava el model públic, i aleshores no van tindre més remei que canviar. Fins a deu, fins a deu plantes privades de tractament de residus industrials.

Però clar, també parlem dels diners, vosté ha parlat dels diners. Mire, l'evolució d'inversions ­i acabe, senyora presidenta­ en 1993 el govern socialista va invertir 131 milions de pessetes, catorze abocadors a Alacant, vint-i-vuit a València, vint-i-un. . Són inversions de tancament d'abocadors, inversions de tancament d'abocadors. En el 94, 131 milions de pessetes, van augmentar cent pessetes, eren 131. 000. 159, i en el 94, 131. 000. 268. En el 95, van baixar, boom, a plom, 87 milions. ¿Sap quants en té prevists el govern del Partit Popular en la Generalitat Valenciana per a l'any 2000? .

La senyora presidenta:

Senyor.

El senyor Maluenda Verdú:

Acabe, senyora presidenta. A vora de 600. Eixa és la diferència de la importància que vostés donen al tema dels abocadors i la que nosaltres li donem. Perquè nosaltres parlem menys i fem més.

Res més i moltes gràcies. (Remors)

La senyora presidenta:

Moltes gràcies, senyor Maluenda.

Per a fixació de posició. Senyor Ribó, té la paraula.

El senyor Ribó i Canut:

Molt breument. Per estar fonamentalment d'acord en les argumentacions donades pel portaveu del Grup Parlamentari del Partit Socialista, nosaltres anem a recolzar aquesta proposta pels arguments abans esmentats.

Gràcies.

La senyora presidenta:

Moltes gràcies, senyor Ribó.

Conclòs el debat de totalitat, l'esmena a la totalitat presentada pel Grup Parlamentari Socialista­Progressistes al Projecte de llei de residus de la Comunitat Valenciana, correspon la votació.

Senyories, comença la votació. Comença la votació, ara. El resultat de la votació és de 38 vots a favor, 45 en contra, cap abstenció, queda rebutjada l'esmena a la totalitat.

Presa en consideració de la Proposició no de llei sobre desplegament de la normativa per a l'acreditació de centres, establiments i serveis sanitaris, presentada pel Grup Parlamentari Socialista­Progressistes (RE número 11. 111, BOCV número 43)

La senyora presidenta:

Punt tres de l'ordre del dia, presa en consideració de la Proposició no de llei sobre desplegament de la normativa per a l'acreditació de centres, establiment i servicis sanitaris, presentada pel Grup Parlamentari Socialista­Progressistes. Per a la seua presentació i defensa, té la paraula la senyora Mendoza. (Remors)

La senyora Mendoza García:

La senyora presidenta:

Moltes gràcies, senyora Mendoza.

Grups que desitgen fixar posició?

El Grup Parlamentari Popular, el senyor Concepción té la paraula. (Remors)

El senyor Concepción Moscardó:

La senyora presidenta:

Moltes gràcies, senyor Concepción.

Senyora Mendoza, és per a rèplica? (Remors) Per a rèplica, té la paraula.

La senyora Mendoza García:

La senyora presidenta:

Moltes gràcies, senyora Mendoza.

Per a rèplica, té la paraula el senyor Concepción.

El senyor Concepción Moscardó:

Mire, lo de la pátina de modernidad a la que usted alude y que dice que será en el 2002, no tenga precaución, no tenga miedo, bastante antes del 2002 lo va a vivir usted. Usted, como no tiene fe y no cree, pues le ocurre eso. (Remors) Creo que algún día, como no tiene fe y no cree, se estrellará por los hechos. Y los hechos son tozudos. Y a ustedes se les está demostrando día a día, pero ustedes insisten, insisten en no querer ver lo que el resto de los ciudadanos ve.

La senyora presidenta:

Moltes gràcies, senyor Concepción.

Senyora Llinares, per a què demana la paraula?

La senyora Llinares i Llorca:

Per a fixar la posició respecte a la proposició no de llei presentada pel Grup Socialista.

La senyora presidenta:

Senyora Llinares, esta presidència ho sent molt, però el torn de fixació de posició per al Grup Parlamentari Esquerra Unida ha passat.

No hi ha cap precepte en el Reglament que em permeta donar-li la paraula. Ho sent, senyora Llinares. Gràcies.

Conclòs el debat del punt 3, correspon a continuació la votació. Senyories, comença la votació. El resultat de la votació és de 36 vots a favor, 44 en contra. Queda rebutjada la proposició no de llei sobre desplegament de la normativa per a l'acreditació de centres, establiments i servicis sanitaris del Grup Parlamentari Socialista.

Moció subsegüent a la interpel·lació a la consellera d'Agricultura, Pesca i Alimentació, senyora Maria Àngels Ramón­Llin i Martínez, sobre política general de la conselleria sobre la problemàtica de les confraries de pescadors amb les illes Balears, presentada pel GP Esquerra Unida del País Valencià (RE número 6. 143, BOCV número 23). Es retira

La senyora presidenta:

El punt següent és la moció subsegüent a la interpel·lació (remors) a la consellera d'Agricultura, Pesca i Alimentació sobre política general de la conselleria pel que fa a la problemàtica de les confraries de pescadors amb les Illes Balears, presentada pel Grup Parlamentari Esquerra Unida.

Per a la seua presentació i defensa, té la paraula la senyora Llinares.

La senyora Llinares i Llorca:

(Remors. Pausa) Tinc ja la paraula, senyora presidenta?

La senyora presidenta:

Sí. Té la paraula, senyora Llinares.

La senyora Llinares i Llorca:

Gràcies, senyora presidenta.

Nosaltres vam presentar una. (remors) moció subsegüent a una interpel·lació sobre el problema de les Balears. Vostés saben que els vaixells de tot el litoral, sobretot alacantí, que van a Balears a pescar la gamba i el garamanto, doncs, va arribar un moment que van tindre molts problemes; molts problemes que van repercutir que es posaren multes per valor de dos-cents i escaig milions de pessetes. Això ho han dut ací a esta cambra, hem estat discutint-ho i vam tindre un principi d'acord ­li faig fer una proposició no de llei a la interpel. lació esta que van fer­ a fi que se solucionaren uns punts que en l'acord que s'havia tingut a Balears, doncs, no els acabava de semblar bé a les confraries de pescadors. Allò se va solucionar i, aleshores, l'única cosa que quedava per vore era un romanent de multes, eixes multes que eren de 20 milions de pessetes i que s'havien quedat reduïdes a 800 o a 700. 000 pessetes, doncs, no sé si vostés se'n recorden però jo li vaig demanar a la senyora consellera que estudiara la manera de vore com es podia, en fi, solucionar este problema d'este romanent de multes que tenia.

Açò és el que venia hui ací a la cambra. Jo, en fi, sé que la senyora consellera s'ho està estudiant amb estima i que està intentant vore algun tipus de solució que en estos moments tan greus de l'apujada del petroli, del gasoli i que els pescadors estan tan aigua al coll, doncs, en fi, no agrave més tots els seus problemes. Jo li done un vot de confiança a la senyora consellera i espere que tots els problemes de la pesca se solucionen de la millor manera possible. Aleshores, retire la moció. Senyora consellera, lògicament estaré a l'aguait per vore què és el que passa en els propers mesos, però, de moment, retire la moció i confie que tot vaja per bon camí per als pescadors.

Moltes gràcies.

La senyora presidenta:

Moltes gràcies, senyora Llinares.

Se suspén la sessió que es reanudarà a les quatre i mitja.

(Se suspén la sessió a les 13 hores i 25 minuts)

(Es reprén la sessió a les 16 hores i 30 minuts)

(Ocupa la presidència el vicepresident primer, senyor José Cholbi Diego)

Preguntes números 1. 807/00 i 1. 808/00 al conseller de Medi Ambient, senyor Fernando Modrego Caballero, sobre abocaments de deixalles al marge esquerre del riu Cànyoles, que formula el diputat Joan Ribó i Canut del GP Esquerra Unida del País Valencià (BOCV número 42)

El senyor vicepresident primer:

Senyories, bona vesprada.

Es reanuda la sessió amb les preguntes que l'il·lustre diputat Joan Ribó i Canut del Grup Parlamentari Esquerra Unida del País Valencià li formula al conseller de Medi Ambient. Són la 1. 807 i la 1. 808.

Té la paraula l'il·lustre senyor diputat.

El senyor Ribó i Canut:

Senyor conseller, les preguntes són respecte a un abocador il·legal, concretament al marge esquerre del riu Cànyoles, segons el sentit de les aigües, a un quilòmetre aproximadament de la pedania de Sorrió, en el terme municipal de Xàtiva. Com imagine que vosté sap, s'estan produint abocaments de deixalles, de terra i tot tipus de residus sense determinar ni el caràcter ni la seua presumpta toxicitat. Moltes vegades aquests residus són després incinerats, cremats de forma il·legal i, a més, envadeixen part de la rambla del riu que és ocupada en moments d'avingudes, podent produir-se l'arrossegament de materials que podrien ser perjudicials per a la qualitat de les aigües.

Davant d'aquesta situació, li formulem aquestes dues preguntes. Primera, quines mesures ha pres la conselleria de Medi Ambient respecte a aquest abocador il·legal? I, segona, quines mesures prendrà en el futur la seua conselleria per a evitar que es continuen produint actuacions d'aquest tipus en aquesta zona?

Gràcies.

El senyor vicepresident primer:

Moltes gràcies, senyor Ribó.

Senyor conseller.

El senyor conseller de Medi Ambient:

En concreto ya, sobre el expediente este en concreto, decir que este expediente no es nuevo, como casi ninguno de los vertederos. Ya en el año 1995 la Conselleria de Medio Ambiente clausuró un vertedero incontrolado existente en el río Cànyoles, se precintó y se pusieron los correspondientes carteles. Posteriormente hay constancia de que sigue habiendo vertidos. El 15 de mayo de 2000 la Unidad de Inspección Medioambiental efectuó visita a dos vertederos sitos en la margen izquierda del río Cànyoles de unos 300 y 500 metros aguas abajo de la pedanía de Sorrió. En esa visita se comprobó que en la actualidad están inactivos y que la vereda aparece en ambos casos cubierta de tierra vegetal y que no hay indicios de vertidos recientes. Ambos puntos de vertido correspondían a rellenos de antiguos bancales en los que se habían realizado estas acciones. La conselleria se puso en contacto con el ayuntamiento de Xàtiva que comunicó a la conselleria las actuaciones que habían llevado a cabo. En concreto, el procedimiento sancionador del 92 con la imposición de la correspondiente sanción ­recuerdo que se clausuró el vertedero en el 95­ y, posteriormente, en el 99, el 26 de febrero, el ayuntamiento decreta una nueva orden de paralización de vertidos e inicia un nuevo procedimiento sancionador que en este momento está tramitándose. No obstante, la conselleria comprueba la procedencia de los residuos y, según el informe, se encuentran cubiertos de tierra, pero las comprobaciones demuestran que se trata de vertidos de escombros de obras, maderas, metales, electrodomésticos, plásticos, prendas de vestir, etcétera. Todos ellos están considerados como residuos urbanos o asimilables. No es el caso de los residuos industriales o peligrosos. En ningún caso se encontraron residuos que pudieran ser identificados como peligrosos.

Bien, pues, esas son las actuaciones que ha llevado a cabo la conselleria y que seguirá llevando a cabo en todos los ayuntamientos: poner en conocimiento del ayuntamiento la situación existente, instarle a que actúe en el ejercicio de sus competencias y prestar su colaboración, bien para los hallados, bien para la eliminación si existen suelos contaminados, bien en otras líneas que tenemos abiertas la posibilidad de construcción de un vertedero de inertes que, fundamentalmente, estos vertidos que, aunque no sean muy perjudiciales para el medio ambiente, sí que se producen a lo largo de la comunidad de una forma importante, bueno, pues, ir construyendo las instalaciones que permitan que los ayuntamientos también vayan ejercitando la disciplina que les corresponde cada vez con mayor intensidad.

El senyor vicepresident primer:

Senyor Ribó.

El senyor Ribó i Canut:

Bé, senyor conseller, efectivament no estem parlant d'una cosa nova. Nosaltres en la passada legislatura ja preguntàrem per aquest abocador absolutament irregular i, naturalment, és cert. És un abocador que té un cartell molt bonic i molt preciós que diu: "Vertedero. ""Abocador clausurat". Crec que ho diu en valencià, donada la comarca. Però, clar, clausurat.

Nosaltres li podem facilitar fotografies fetes uns dies abans d'aquestes preguntes, concretament en abril de 2000, i manifestar-li d'una manera clara que s'estan abocant materials de tot tipus. S'estan abocant, efectivament, terres i materials inerts, però també s'estan abocant olis i pintures. I em sembla preocupant. També s'estan abocant llots de depuradora. I, mire, hi ha una qüestió clara que, fins i tot, fotogràficament li podem demostrar. S'incineren, es cremen els residus amb freqüència. I jo crec, senyor Modrego, que vosté té clar que els residus inerts no s'acostumen a cremar, són incombustibles. Per tant, alguna cosa més s'està abocant en aquest abocador que permet la combustió. I açò afecta a la circulació. Sap vosté que hi ha un catàleg valencià d'espècies amenaçades, concretament afecta a una espècie que té colònies allí, l'avió sapador i moltes coses.

Mire, senyor conseller, nosaltres ja no sabem què més fer. Els Seprona ha alçat diversos expedients sancionadors. L'empresa ha estat denunciada a la Confederació Hidrogràfica del Xúquer. S'han presentat denúncies a la Guàrdia Civil de Xàtiva. A l'ajuntament de Xàtiva s'han presentat denúncies de forma reiterada. Però, malgrat tot, l'abocador clausurat continua sent actiu i continua tenint abocaments, malgrat el que vosté diga.

Nosaltres pensem que hi ha alguna empresa que té patent de cors. I li volem dir. No sabem si hi ha alguna relació concretament que una empresa que treballa en el mateix ajuntament de Xàtiva siga la mateixa que acostuma a abocar deixalles concretament en aquest abocador. Em sembla greu. I, mire, fins i tot en la seua llei d'aquest matí es parla d'activitats subsidiàries, subsidiàries de l'administració autonòmica, quan no s'estan complint els deures per part d'alguna determinada administració municipal. I vosté ho sap, ho ha escrit o ho ha fet escriure, o ha manat o ha pagat a qui siga perquè ho escriguen. I no s'estan complint amb les funcions subsidiàries per part de l'administració autonòmica. Naturalment, ja no parle de la Confederació Hidrogràfica del Xúquer, que és competència estatal. Però, em sembla molt clar que este és un dels temes claus, que no és d'ara, efectivament, però és que la Llei de residus tampoc és d'ara. És una de les coses que posen de manifest el que vosté deia este matí, que és cert que el problema de les deixalles és el primer problema que tenim.

En el cas d'aquest abocador, nosaltres pensem que l'ajuntament de Xàtiva no està fent el que hauria de fer perquè aquest abocador no existira. No ho està fent. I vosté, de forma subsidiària, tampoc ho està fent, senyor conseller. El fet concret és que allí s'estan abocant tot tipus de materials com en molts altres ajuntaments. És cert. I ningú està fent res. I després s'estan cremant. I després ens diu que són residus inerts. Mire, els residus inerts es defineixen d'una manera molt clara. Precisament, són residus no combustibles. I, si es cremen, i puc ensenyar-li les fotos, doncs, evidentment, no són tan inerts els residus.

Em sembla preocupant el comportament, la deixadesa, naturalment, de l'administració municipal, però també d'una forma clara de l'administració autonòmica que ha tingut denúncies, que ha tingut informacions, que ha estat tractat en aquest Parlament.

El senyor vicepresident primer:

Senyor Ribó.

El senyor Ribó i Canut:

. però allí algú està fent exactament el que vol i el que ha fet sempre.

Res més.

El senyor vicepresident primer:

Moltes gràcies, senyor Ribó.

Senyor conseller.

El senyor conseller de Medi Ambient:

Preguntes números 2. 574/00, 2. 575/00 i 2. 590/00 al conseller de Medi Ambient, senyor Fernando Modrego Caballero, sobre l'abocament controlat i abocaments incontrolats a la població de Canals, i sobre abocaments incontrolats a les Moles i al riu Cànyoles al seu pas per Canals, que formula el diputat Joan Francesc Peris i García del GP Socialista­Progressistes (BOCV números 44 i 45).

El senyor vicepresident primer:

Per a les preguntes 2. 574, 2. 575 i 2. 590, té la paraula el senyor Joan Francesc Peris i Garcia, del Grup Parlamentari Socialista­Progressistes.

El senyor Peris i García:

Gràcies.

Senyor conseller, mire, casualment es tracta del mateix riu, un poquet més amunt, dintre de la població, pràcticament. Vaig fer una visita a Canals amb motiu de l'autovia, dels treballs de l'autovia i, passant per la carretera, hi havia un abocador clausurat, tancat, que estava obert amb una pala i treballant perfectament vora riu, en una zona que és verda, urbanísticament és zona verda del polígon industrial i, fins i tot, allí es trobaven els contenidors de recollida selectiva de paper de l'ajuntament de Canals. Fins i tot, això apareixia en l'abocador. No era per la nit, era a ple sol, era de vesprada, allà les quatre o quatre i mitja.

I, efectivament, voldríem saber si vosté sap que això està passant allà, que eixe abocador no està clausurat sinó que està en funcionament, que eixos contenidors de recollida selectiva de paper acaben buidant-se en el contenidor, que allí ja va tot tipus de residus ­industrials, paper, etcètera­, en una part estava cremant-se una part dels residus. Torne a dir que és una zona verda justament en la mateixa riba del riu, del riu Cànyoles, dintre del polígon industrial de Canals.

Ens agradaria saber si vosté en tenia coneixement, si hi ha un expedient obert. L'ajuntament ho sap, i també se li ha dit, que efectivament en primer lloc és obligació de l'ajuntament, però també és cert que passa massa temps i, quan no es complixen eixes obligacions que tenen els ajuntaments, no hi ha eixe treball subsidiari que té la Generalitat. No sabem si en aquest cas l'ha fet i vostés han pres part per a intentar que un abocador que oficialment està clausurat no ho estiga i estiga en ple funcionament.

Moltes gràcies.

La senyora presidenta:

Moltes gràcies, senyor Peris.

Honorable senyor conseller, té la paraula.

El senyor conseller de Medi Ambient:

La senyora presidenta:

Moltes gràcies, senyor conseller.

Senyor Peris.

El senyor Peris i García:

Gràcies, senyora presidenta.

Senyor conseller.

Això és el que nosaltres d'alguna manera parlàvem aquest matí de la necessitat de les inversions, d'una embranzida importantíssima en les inversions públiques pel tema dels residus.

Estem parlant d'un abocador clausurat que té valla, és a dir, que està vallat, que té unes portes i que te'l trobes amb un funcionament, com pot vore en la fotografia, amb un funcionament amb una pala, al costat d'un riu, justament al costat del riu, és a dir, dintre del perímetre de policia que diu el reglament de domini hidràulic que ha d'estar protegit, perquè és la zona inundable de qualsevol riu. És a dir, és una zona completament protegida per tota la normativa, no per la normativa d'un pla general, és a dir, per la normativa de la Llei d'aigües, del domini públic hidràulic.

I què passa a Canals? A Canals passa que hi ha molta indústria del sector del marbre i que hi ha molts residus inerts, a més dels residus de la construcció habituals en qualsevol població. I per tant, que és urgent eixa solució d'ubicar un abocador d'inerts controlat i com toca en eixa zona, i no n'hi ha. I efectivament, és urgent. Per això nosaltres volíem aprofitar la pregunta per a, efectivament, dir-li que inste vosté a l'ajuntament que es done pressa, si no l'ajuntament de Canals, alguns de la zona; que tot eixe sector industrial del marbre trobe un lloc com toca d'inerts, perquè ens passarà amb més freqüència i està dintre, torne a dir, en el mateix riu. Són tot unes escombreries, és a dir, tots els voltants del riu Cànyoles al pas per la ciutat de Canals són unes escombreries, i és lamentable que continue passant.

I per tant, al final la pregunta sobretot era per a demanar-li, aprofitar l'ocasió per a demanar-li que eixa solució allí demana una solució urgent, i per tant, una inversió en un abocador d'inerts per eixa zona de la Vall de Montesa i en particular de Canals, per la indústria mateixa, és a dir, que té tota una problemàtica que en algun lloc han d'acabar eixos residus i que en tot cas no poden anar al riu, no poden anar a una zona verda protegida i al costat del riu Cànyoles.

Gràcies.

La senyora presidenta:

Moltes gràcies, senyor Peris.

Senyor conseller.

El senyor conseller de Medi Ambient:

Preguntes números 2. 470/00, 2. 471/00 i 2. 472/00 al conseller de Sanitat, senyor Serafín Castellano Gómez, sobre la manca de proveïment d'aigua calenta al pavelló de rehabilitació de l'Hospital Universitari La Fe, que formula la diputada María José Mendoza García del GP Socialista­Progressistes (BOCV número 44).

La senyora presidenta:

Moltes gràcies, senyor conseller.

Corresponen les preguntes 2. 470, 2. 471 i 2. 472, que formula la il·lustre diputada senyora Mendoza a l'honorable conseller de Sanitat.

La senyora Mendoza García:

La senyora presidenta:

Moltes gràcies, senyora Mendoza.

Senyor conseller.

El senyor conseller de Sanitat:

La senyora presidenta:

Moltes gràcies, senyor conseller.

Senyora Mendoza.

La senyora Mendoza García:

Gràcies, senyora presidenta.

Lo sorprendente es que usted me conteste que se facilitaron en tiempo y forma las hojas de reclamaciones. No son estas mis noticias, porque incluso hay fotos del hecho en la prensa. Tuvo que acudir la policía y a partir de ese. la policía, ¿eh? , seis policías, y a partir de ese momento se les facilitan las hojas de reclamación a los enfermos, y hay reclamaciones formuladas con fecha de 2 de mayo que no han recibido, a día de hoy, absolutamente ninguna contestación.

La senyora presidenta:

Moltes gràcies, senyora Mendoza. (Remors)

Té la paraula l'honorable senyor conseller.

El senyor conseller de Sanitat:

Preguntes números 2. 494/00 i 2. 495/00 al conseller de Sanitat, senyor Serafín Castellano Gómez, sobre deficiències detectades en la targeta sanitària, que formula la diputada Àngela Llinares i Llorca del GP Esquerra Unida del País Valencià (BOCV número 44)

La senyora presidenta:

Moltes gràcies, senyor conseller.

Corresponen les preguntes 2. 494, 2. 495 que formula la il·lustre diputada senyora Llinares, del Grup Parlamentari Esquerra Unida, a l'honorable senyor conseller de Sanitat. Té la paraula.

La senyora Llinares i Llorca:

Moltes gràcies, senyora presidenta.

Senyor conseller.

La targeta sanitària, que va ser una bona idea, després, en la seua execució, en fi, almenys quan se'ls va enviar als usuaris, va ser un desastre. Va aplegar un moment que hi havia com cinquanta queixes cada dia per centre dels errors que tenia la tal targeta-o tarja, no sé com es diu-. Però l'assumpte és que va estar més complicat, perquè vostés després van dir que, bo, que no posaven personal per a solucionar-ho. No es pot fer una targeta. I aleshores que en el 2001 o per ací l'assumpte estaria solucionat, en el 2001 o 2002 a vore si estava solucionat el problema de les targetes.

Les targetes, en fi, servien per a molt o poden ser una gran desgràcia si resulta que estan mal, si no corresponen a eixe malalt, sinó a un altre malalt. Perquè el mateix que s'enganyen de metge, de direcció i de tot es poden enganyar de malaltia, es poden enganyar de línia, es poden enganyar de tot, i aleshores ací poden tindre la tira de problemes. Aleshores jo li he fet ací unes preguntes, no sols sobre quins han estat els errors ­a vore si tranquil·litza i només és un error de metge, de direcció­, quins han estat els errors en les targetes sanitàries, i sobretot a qui li'ls han donat, a quina empresa li han donat vostés la targeta sanitària. Vostés li han exigit responsabilitats a l'empresa? Què és el que han fet respecte a eixa empresa que ens ha fet una feina tan "chapucera". I que, bo, en fi, ens ha deixat a tots bocabadats que una cosa que estava bé poguera estar tan mal. Espere les seues explicacions, senyor conseller.

Gràcies.

La senyora presidenta:

Moltes gràcies, senyora Llinares.

Té la paraula l'honorable senyor conseller.

El senyor conseller de Sanitat:

Gràcies, senyora presidenta.

Senyora Llinares.

Estiga vosté tranquil·la que la targeta sanitària no sols no és cap desastre, sinó que està molt bé, és molt eficaç, molt eficient i va a donar molts bons resultats com ja està començant a donar-los. I dic començant a donar-los, perquè a data d'este mes de setembre ja tenim repartides més de tres milions vuitanta-una mil targetes sanitàries, i els percentatges d'errors han sigut summament mínims. Han sigut mínims parlant que pràcticament a finals d'este any, conforme estava previst per part de la conselleria, estaran repartides el cent per cent de les targetes sanitàries. I en un error tan xicotet, quan es repartixen pràcticament quatre milions de targetes sanitàries, crec que no podem parlar ni molt menys en els termes que ací s'han exposat.

Dir-li que l'empresa adjudicatària, vosté ho sap perfectament, se feu el seu concurs corresponent, és l'empresa Bull, i que a més només se detectaren dos errors, un d'ells fou una lectura errònia en el fitxer del programa informàtic, que consistí en substituir les sigles PN per AC, i que abans de ser remeses estes targetes i en poder dels usuaris, es canviaren absolutament, i de manera ràpida es donaren als usuaris de manera correctament. I que també a principi de l'any 99 hi hagué un altre cas, que fou un error sorgit pel programa informàtic que no copià literalment les lletres "telf", o siga, de telèfon, que també i lògicament detectat el problema per part dels servicis de qualitat de l'empresa, el propi centre de salut donaren automàticament una targeta nova. Sols estos dos casos; els altres casos, evidentment no ha hagut cap tipus de problema en eixe aspecte de les targetes sanitàries.

I dir-los a més que la responsabilitat de l'empresa adjudicatària sorgeix en tot cas si es detecta error en la targeta degut a problemes del programa informàtic. Si açò ocorre, l'empresa s'encarrega de solucionar la deficiència sense cap cost de cara la conselleria, com són estos dos errors que li acabe d'informar i que no tinguen cap cost per a la conselleria. Dir-los que parlar d'un percentatge tan xicotet, quan n'hi ha quasi tres milions cent mil targetes repartides en estos moments, jo crec que és un èxit. I que la bondat i l'eficàcia de la targeta sanitària va a ser una realitat per primera vegada no sols en la comunitat, sinó de manera pionera també en tot l'estat espanyol.

Dir que el sistema de bases poblacional que va a tindre per primera vegada la conselleria s'ha basat en els padrons municipals de la Comunitat Valenciana, en el fitxer de la tresoreria de la Seguretat Social, en el registre de mortalitat que facilita el Ministeri de Sanitat, i també en els fitxers de programa de detecció de minusvalies psíquiques congènites de la Conselleria de Sanitat, i també en altre tipus de fitxers locals de la Conselleria de Sanitat per a conéixer l'assignació de metge general i de pediatra de cadascun dels ciutadans. Per tant, estem complint no sols els terminis, sinó a més estem complint-los en un error mínim i complint les previsions que ja teníem previstes.

Gràcies.

La senyora presidenta:

Moltes gràcies, senyor conseller.

Senyora Llinares.

La senyora Llinares i Llorca:

Senyor conseller.

Com vosté parla en sigles jo no he acabat d'entendre quins han sigut els errors, que és just el que jo li pregunte a vosté. Jo, en fi, sé que les errades han estat en centre, han estat en especialistes, han estat que en compte de posar que una persona de la tercera edat, i que, en fi, que ja està retirada, resulta que no, que està en actiu; tot això són, en fi, errades greus. A mi el que m'agradaria és que en compte de parlar-me en sigles m'explicara detalladament quins han sigut eixos errors, perquè la veritat és que d'estar retirat a estar en actiu són tota una sèrie de problemes, de cataractes i d'artritis i de coses que de l'altra manera no ho té. Aleshores m'agradaria que concretara de què han anat, quins han sigut eixos errors, i també m'agradaria saber quines mesures concretes han fet a l'empresa que ha fet les coses tan remalament.

Gràcies.

La senyora presidenta:

Moltes gràcies, senyora Llinares.

Senyor conseller.

El senyor conseller de Sanitat:

Senyora Llinares.

Li ho he dit anteriorment i li ho vaig a dir sense sigles que es referia la seua senyoria. Li havia dit que un dels errors era la lectura errònia d'un fitxer del programa informàtic que consistix en substituir les sigles PN, pensionistes, per AC, en actiu; que és un tema que ja es donà explicació pertinent per part de la conselleria, i que en quinze dies se solucionà directament per part de l'empresa i sense cap cost a la conselleria. I per tant jo crec que no hi ha cap desastrosa organització per part de l'empresa, sinó tot el contrari, estem parlant d'uns percentatges per sota del 2% d'errors parlant de quatre milions de targetes que anem a parlar, i en una distribució feta en temps i forma.

Jo li he de dir i recordar a la seua senyoria que este programa, per a portar-lo endavant, ja de principis de l'any 90 s'intentà en vàries ocasions, en l'any 93 hi hagué una altra intentona seriosa per a poder-ho dur endavant, no s'aplegaren ni a les quatre-centes mil targetes i es rebutjà perquè no es podia fer. I en els temps previstos ara tenim la realitat que anem a tindre totes les targetes sanitàries.

Vosté sap a més que la base de dades és molt dinàmica, perquè la mateixa sempre està exposada a l'existència de qualsevol tipus de canvi: així de domicili, de centre de salut, de metge, d'estar en actiu o estar en pensionista. I per a això el SIP, el Sistema d'Informació Poblacional, el que fa és actualitzar i solucionar directament tota esta problemàtica, i dient-li, informant-li que hi ha cinc-cents punts en tota la comunitat per a què es puguen solucionar tots eixos canvis d'una manera immediata i ràpida. A més, dir que es conten en divuit línies, en sis operadores, i en un funcionament de les vint-i-quatre hores per a posar en marxa tot este sistema. I gràcies precisament a eixos mitjans i gràcies a un bon programa informàtic i a una bona organització que ha hagut, hui podem parlar, a principis d'octubre, que n'hi ha ja pràcticament tres milions cent mil targetes sanitàries que estan en estos moments postalitzades i repartides a tots els ciutadans. I que complit el termini es va a fer.

Per tant, jo crec que si per primera vegada, després de dos intentones que no es pugué fer, tant en l'any 90 com el 93, l'anem a tindre, i l'anem a tindre millorada en un sistema d'informació poblacional propi, per primera vegada de la Conselleria de Sanitat, jo crec que els resultats cal qualificar-los sense cap dubte d'extremadament positius.

Preguntes números 2. 542/00, 2. 543/00, 2. 544/00, 2. 545/00, 2. 546/00, 2. 547/00, 2. 548/00, 2. 549/00 i 2. 550/00 al conseller de Sanitat, senyor Serafín Castellano Gómez, sobre el centre de salut El Pla d'Elx, que formula la diputada Carmen Osuna Cubero, del GP Socialista­Progressistes (BOCV número 44).

La senyora presidenta:

Moltes gràcies, senyor conseller.

Preguntes 2. 542, 2. 543, 2. 544, 45, 46, 47, 48, 49 i 2. 550, que formula la il·lustre diputada senyora Osuna, del Grup parlamentari Socialista­Progressistes, a l'honorable senyor conseller de Sanitat. Té la paraula la senyora Osuna.

La senyora Osuna Cubero:

La senyora presidenta:

Moltes gràcies, senyora Osuna.

Té la palabra l'Honorable Senyor Conseller.

El senyor conseller de Sanitat:

La senyora presidenta:

Moltes gràcies, senyor conseller.

Senyora Osuna.

La senyora Osuna Cubero:

En cuanto a lo de a finales de este mes, pues, les diré a los vecinos que vuelvan a creer otra vez la palabra de otro conseller. Porque, verá usted, este centro entró en los presupuestos en el 95. Desde el 95. , el señor Farnós primero dijo que entraría en funcionamiento a lo largo del 99. El señor Cervera dijo que para antes de junio. Usted ahora dice que para finales de este mes. Pues, les diré a los vecinos que tengan de nuevo paciencia, aunque los vecinos lo que piensan es que les están tomando el pelo porque son demasiados años. Esperar cinco años para que un centro de salud se ponga en funcionamiento son demasiados años.

La senyora presidenta:

Moltes gràcies, senyora Osuna.

Té la paraula el senyor conseller.

El senyor conseller de Sanitat:

Preguntes números 2. 654/00, 2655/00, 2. 656/00 i 2. 657/00 al conseller de Sanitat, senyor Serafín Castellano Gómez, sobre la consulta d'obstetrícia del centre d'especialitats de Burjassot, que formula la diputada María José Mendoza García del GP Socialista­Progressistes (BOCV número 45).

La senyora presidenta:

Moltes gràcies, senyor conseller.

Preguntes 2. 654, 2. 655, 2. 656 i 2. 657, que formula la il. lustre diputada senyora Mendoza, del Grup Parlamentari Socialista­Progressistes, a l'Honorable Senyor Conseller de Sanitat.

Senyora Mendoza, té la paraula.

La senyora Mendoza García:

Gràcies, senyora presidenta.

Senyor conseller.

La senyora presidenta:

Moltes gràcies, senyora Mendoza.

Senyor conseller.

El senyor conseller de Sanitat:

La senyora presidenta:

Moltes gràcies, senyor conseller.

Senyora Mendoza.

La senyora Mendoza García:

La senyora presidenta:

Moltes gràcies, senyora Mendoza.

Senyor conseller.

El senyor conseller de Sanitat:

Pregunta número 2. 658/00 al conseller de Sanitat, senyor Serafín Castellano Gómez, sobre la unitat de salut mental de Llíria, que formula la diputada María José Mendoza García del GP Socialista­Progressistes (BOCV número 45).

La senyora presidenta:

Moltes gràcies, senyor conseller.

Pregunta 2. 658, que formula la il·lustre diputada senyora Mendoza, del Grup Parlamentari Socialista­Progressistes, a l'honorable senyor conseller de Sanitat.

Senyora Mendoza.

La senyora Mendoza García:

La senyora presidenta:

Moltes gràcies, senyora Mendoza.

Senyor conseller.

El senyor conseller de Sanitat:

La senyora presidenta:

Moltes gràcies, senyor conseller.

Senyora Mendoza.

La senyora Mendoza García:

La senyora presidenta:

Senyora Mendoza.

La senyora Mendoza García:

La senyora presidenta:

Moltes gràcies, senyora Mendoza.

Senyor conseller.

El senyor conseller de Sanitat:

No son dos los psicólogos que están atendiendo el área 5, son tres, son nueve psiquiatras y tres psicólogos, por tanto, dos serían a 125. 000, pero tres, la división, las matemáticas son las que son. Por tanto no intente usted engañar a la Cámara, porque sabe usted perfectamente que son nueve psiquiatras y tres psicólogos, no dos. Si usted hace las divisiones con dos, les salen las cuentas que le salen, pero sabe que no son reales. Esa es la primera matización.

Preguntes números 2. 693/00, 2. 694/00, 2. 695/00 i 2. 696/00 al conseller de Sanitat, senyor Serafín Castellano Gómez, sobre el conveni entre la Conselleria de Sanitat i l'Ajuntament de Pedralba, que formula la diputada Àngela Llinares i Llorca del GP Esquerra Unida del País Valencià (BOCV número 46)

La senyora presidenta:

Moltes gràcies, senyor conseller.

Preguntes 2. 693, 2. 694, 2. 695 i 2. 696, que formula la il·lustre diputada senyora Llinares del Grup Parlamentari Esquerra Unida a l'honorable senyor conseller de Sanitat.

La senyora Llinares i Llorca:

Gràcies, senyora presidenta.

Senyor conseller.

Quan venim a esta cambra i li preguntem i li interpel·lem, o vosté parla sobre la construcció de centres de salut, sempre diu que en fa així com cinquanta al dia, És una cosa. Si no cinquanta al dia, jo crec un di va dir que dos al mes o una cosa així. Centres de salut en deuen haver un fum ja que els han construït. Jo, en fi, el que sempre li dic i estic comprovant és que, en efecte, estan en el paper, sempre hi ha un paper on si el centre de salut eixe no està ja acabat, és igual, està fent-se, està projectant-se, estan el que siga. Sempre. O està en els pressupostos, sempre. Però quan vas al poble i vas en fi al solar on ha d'estar, allí resulta que és un solar on juguen els xiquets i que no hi ha ni una rajola posada.

I tot açò, tota esta explicació tan llarga, li ho dic pel centre de salut de l'Ajuntament de Pedralba, del poble de Pedralba. El dia 11 d'abril del 97 vostés van firmar un conveni en l'Ajuntament de Pedralba, i un conveni que el tinc ací, vosté també el deu tindre, per a què vol que li'l llija? , i és un conveni com tots, que l'Ajuntament de Pedralba posa el solar, també que l'Ajuntament de Pedralba fa el projecte, condiciona el solar de. en fi, totes les infrastructures, i que la conselleria fa el centre de salut. Bo, això va ser en el 97. I quinze milions de pessetes s'ha gastat l'Ajuntament de Pedralba en el solar, en un pressupost que té l'ajuntament de cent cinquanta milions de pessetes, el 10%, això en el 97.

Han passat tres anys, allí no es veu moviment, no es veu que allò. no és que haja de començar, sinó que es projecte alguna cosa o es pense que pareix que hi haja un ofici que. Res, res, es va firmar el tal conveni i ja està. Ara vostés diuen ­l'ajuntament va a fer el projecte perquè estava en el conveni­, ara vostés diuen que no, que el projecte l'ha de fer la conselleria. Bé, bo, doncs és el que pensen en l'ajuntament d'açò que vostés diuen. Però haja de fer el projecte qui l'haja de fer, allí resulta que ni es posa una rajola ni es té absolutament cap notícia que el tal centre de salut s'haja de fer, o que cap la possibilitat que algun dia en el futur més o menys llunyà comence. Eixa és la nostra indagació hui en les tres o les quatre preguntes que hem fet. Això és el que li preguntem, perquè és que han vingut del poble de Pedralba a vore si, en fi, en una pregunta parlamentària aclarim què és el que pensen vostés fer en eixe solar que han posat a la seua disposició, i que seria per a un centre de salut per a Pedralba i damunt a tota la comarca ajudaria. Espere la seua resposta.

Moltes gràcies.

La senyora presidenta:

Moltes gràcies, senyora Llinares.

Té la paraula l'honorable senyor conseller.

El senyor conseller de Sanitat:

Gràcies, senyora presidenta.

Senyora Llinares.

Com vosté molt bé formulava la pregunta, anem a vore si som capaços de donar llum i de clarificar les coses del conveni signat en l'Ajuntament de Pedralba en el seu moment. Com vosté molt sap, perquè té la còpia del conveni i així em consta, li he de dir que en el conveni especificava clarament que l'Ajuntament de Pedralba havia de cedir un solar, cosa que feu en el seu moment, i havia de redactar el projecte bàsic i d'execució. A part de lògicament enllaç d'infrastructures, de sanejament, el que són les condicions urbanístiques que estava consignat en el mateix. Per part de la Conselleria de Sanitat s'havia de dur a cap la construcció del centre de salut, l'equipament, dotació de personal, etcètera, que són els convenis tipus que es firmen en tots els ajuntaments.

Dir-li que el projecte bàsic fou presentat d'acord al programa funcional per part de l'Ajuntament de Pedralba en el seu moment, i que en el mes de juny d'este mateix any presentà l'ajuntament presentà el projecte d'execució de les obres. En juny d'este any presentà el projecte d'execució de les obres, el qual és absolutament necessari per a poder passar a la fase de licitació, estant actualment, una vegada presentat en juny del 2000 el projecte d'execució per part de l'ajuntament, en fase de supervisió i correcció d'incidències. Per tant, difícilment la conselleria pot contractar l'execució i pot portar a licitació un centre de salut que no té el projecte d'execució presentat.

Transcorregut este temps, a més quan es presentà el projecte d'execució, i anteriorment es ficaren en contacte també la conselleria en l'ajuntament, i es passa també a ampliar el que són les superfícies construïdes i a millorar el que ha de ser el centre de salut. Es passa d'una superfície construïda de 442 metres a una superfície de 681 metres quadrats. També se li dota de més recursos, en concret d'una dotació d'una nova consulta d'infermeria, a part de les que ja tenia assignades. I per tant li he de dir que per part de la conselleria només entrar en el mes de juny el projecte d'execució, el 7 de juliol del 2000 se li envià l'informe tècnic corresponent de supervisió, és a dir, en escassament vint dies per a poder solucionar el tema i poder licitar el centre quant abans.

Gràcies.

La senyora presidenta:

Moltes gràcies, senyor conseller.

Senyora Llinares, té la paraula.

La senyora Llinares i Llorca:

Senyor conseller.

Una cosa que està des del 97, si el projecte està presentat en el mes de juny, el 8 de juny d'este any, escolte, no troba vosté que. ? (remors) ­no, no, però és que li ho havien presentat ja el 8 de juny­ ¿no troba vosté que ha hagut el suficient temps des d'aleshores fins avui per a haver-li aclarit a l'ajuntament si el projecte és conforme, si l'aproven, si el suspenen o si li donen matricula d'honor? ¿No troba vosté que després de tants anys en un poble que pareix que està deixat de la mà de Déu haurien de fer-se les coses una miqueta més de presseta? (Pausa)

Jo, si passa uns mesos i no es veu que allí comence cap obra, com comprendrà, li tornaré a fer el preguntat, eh? O siga, estaré a l'aguait per a què eixe centre. Perquè vostés, quan pensen començar, anar a posar la primera pedra? Allò de la monedeta, quan pensa vosté que es pot posar la primera pedra?

Moltes gràcies.

La senyora presidenta:

Moltes gràcies senyora Llinares.

Senyor conseller.

El senyor conseller de Sanitat:

Senyora Llinares.

Vosté mateixa pot fer l'avaluació del que li deia jo anteriorment. En el mes de juny d'este any 2000 se presenta per part de l'ajuntament el projecte d'execució, juny. En el 7 de juliol se supervisa, està supervisat ja i remés l'informe tècnic al. és a dir, en menys d'un mes està remés l'informe de supervisió de la conselleria a l'ajuntament, en menys d'un mes. Per tant vosté avalue vosté mateixa eixos resultats, perquè totes les qüestions tècniques que se li remeten es presenta en el mes de juny del 2000, el 7 de juliol del 2000, en menys d'un mes se li dóna la supervisió per part de la conselleria.

I dir-li que el 14 de juliol se li donaren set dies de termini per agilitar tots els tràmits, per a què després no fóra l'acusació fàcil que és la conselleria la que paralitza el tema, se li donaren un termini de set dies a l'ajuntament per a què rectificara les condicions tècniques del projecte. I el 14 de juliol del 2000, és a dir, a set dies de rebre eixe escrit, el mateix Ajuntament de Pedralba ens sol·licita un ajornament de trenta dies per a poder realitzar els estudis i els tràmits que estan a l'espera del que és el centre de salut, del que és el projecte. Un escrit que jo si vol li puc facilitar perfectament de l'Ajuntament de Pedralba.

Per tant, jo crec que ací la celeritat de la conselleria en menys d'un mes des que es presenta el projecte d'execució, vosté podrà valorar i estarà en mi que ha sigut absolutament ràpida. Li he de dir que els servicis d'infrastructura dels servicis tècnics de la conselleria estan totalment en col·laboració en l'Ajuntament de Pedralba, per a què quan abans puguem anar a ja definitivament aprovar el projecte d'execució, perquè està tot absolutament correcte i poder fer les licitacions i els inicis de les obres. En eixe sentit dir-li que no sols és que la conselleria no sols no està dilatant-ho, sinó que al contrari, estem en una situació de total col·laboració en l'ajuntament per a què s'inicien les obres quan abans. I tota la informació que la seua senyoria vulga tindre respecte al tema, que sàpia que la conselleria està a la seua disposició.

Moltes gràcies.

Preguntes números 2. 737/00, 2. 738/00 i 2. 739/00 al conseller de Cultura i Educació, senyor Manuel Tarancón Fandos, sobre un injustificat retard en el compliment del mapa escolar, pel que fa a la ciutat de Peñíscola, que formula el diputat Avelino Roca Albert del GP Socialista­Progressistes (BOCV número 46).

La senyora presidenta:

Moltes gràcies, senyor conseller.

Corresponen les preguntes 2. 737, 2. 738 i 2. 739, que formula l'il·lustre diputat senyor Roca, del Grup Parlamentari Socialista­Progressistes, a l'honorable senyor conseller de Cultura i Educació.

El senyor Roca i Albert:

Gràcies, senyora presidenta.

Senyor conseller.

En la sessió del Ple de les Corts Valencianes del passat 1 de desembre de 1999 ­i això que estem ja en octubre del 2000­ en resposta a preguntes presentades pel diputat que subscriu ­i en este cas l'interpel·la­ i arrossegant un injustificat retard en el compliment del mapa escolar, pel que fa referència a la ciutat de Peñíscola, el conseller de Cultura i Educació afirmà: "el projecte que hi ha en la programació dins del mapa és fer el centre de primària nou i adequar el centre de primària existent actualment a un centre de secundària". Per tant, i donat que ha passat un temps prudencial i suficient aquest diputat li formula les següents preguntes.

¿Ja es disposa dels diners necessaris per a executar l'obra del nou centre de primària de la població de Peñíscola? ¿Ja es disposa dels diners necessaris per a executar l'obra a l'esmentat centre de secundària de Peñíscola? I si ja es disposa de la quantitat econòmica necessària per a fer front a les obres esmentades, quines són les dates previstes de començament i finalització de les mateixes?

Gràcies.

La senyora presidenta:

Moltes gràcies, senyor Roca.

Té la paraula l'honorable senyor conseller.

El senyor conseller de Cultura i Educació:

Moltes gràcies, senyora presidenta.

Senyor Roca.

En resposta a les seues preguntes, aclarir-li que no hi ha cap retard, que des que vosté em va fer la pregunta en aquell moment jo li vaig contestar, ha seguit treballant-se tant en el que fa referència al col·legi de primària com en el de secundària.

La construcció per reposició d'un col·legi públic nou de primària era del perfil de 6 unitats d'infantil, 12 primària, menjador i vivenda per al conserge, per un import de 400 milions de pessetes. Està en estos moments redactat. Recorde quan vam parlar. la primera vegada que vosté va preguntar este tema, estava el projecte bàsic aprovat. Ara està ja redactat en l'execució i en este moment pendent d'aprovació el projecte d'execució per a poder contractar-se.

Respecte al de secundària, la història és més llarga. I vosté està molt preocupat pels diners. I jo li puc dir, i li ho dic ara a la Cambra, que el que menys em preocupa del mapa escolar són els diners. I el que més em preocupa del mapa escolar és la gestió de sòl per part dels ajuntaments. A mi m'agradaria, de veritat, que tinguérem un debat sincer d'este tema, perquè sempre estem mirant pressupost i diners i sempre preguntant per diners, i eixa no és la qüestió que ens ha de preocupar. Ens ha de preocupar més la gestió de sòl, que en molts casos es complica perquè en les grans ciutats a la millor l'urbanisme està tancat i l'adequació als centres Logse implica incrementar les dotacions. És que si diguera: "Quan adequarem, per exemple ­i estic desviant-me de la qüestió, amb permís de la presidenta, però crec que és un debat que és el debat de veritat­, quan adequarem el Lluís Vives de València? Com no cresquem cap a l'estació, és un poc difícil. Vull dir-li que no és la qüestió econòmica la més important en els temes de mapa. En altres qüestions, bàsicament la de gestió de sòl i la gestió dels projectes, són les que estan. tenen algun tipus de problema.

I ha passat exactament a Peñíscolauna cosa pareguda respecte al solar del centre de secundària ha de posar-se. És a dir, els nostres estudis, a pesar del que dèiem en un principi, o el que volia l'ajuntament, que era adequar l'edifici d'un centre de primària per a adequar-lo a secundària, s'ha demostrat tècnicament impossible. Insisteix l'Ajuntament de Peñíscolaen la seua posició que s'adequara el centre de primària a secundària. I els nostres estudis ens han fet vore que això no podia ser. I davant d'eixa situació, el 21 de març de 2000, se li va notificar a l'alcalde de la localitat que aportara un solar en condicions per al centre de secundària, que serà un centre de secundària nou ­estic parlant de 21 de març de 2000.

A partir d'eixe moment, l'ajuntament es posa en marxa, ofereix un solar de 6. 500 metres quadrats, que havia de ser el mínim, el que ha ofert l'ajuntament es de 6. 600. L'informe tècnic. al llarg del mes de setembre se li contesta ja a l'ajuntament que és un solar de topografia acceptable i, per tant, que pot ser l'adequat per fer el centre de secundària. I en este moment ja se li ha remés a l'ajuntament tota la documentació tècnica que ha de presentar per la qüestió del centre de secundària, que no serà l'adequació de l'antic de primària, perquè no podria fer-se complint la normativa Logse, sinó que serà un centre de secundària nou en uns solars que, com deia, ja estan en condicions de ser acceptats per la conselleria.

La senyora presidenta:

Moltes gràcies, senyor conseller.

Senyor Roca, té la paraula.

El senyor Roca i Albert:

Gràcies, senyora presidenta.

Senyor conseller, des del meu punt de vista està clar que el PP, que governa a través de la Generalitat Valenciana, no ha invertit els diners suficients en l'educació pública per a poder pal·liar les seues carències, que en són moltes a la Comunitat Valenciana.

I vosté diu que no li preocupen els diners i fica el sòl jo crec que com a excusa, perquè per a obres faraòniques de sòl en troben i en sobra. I el PP no governa atenent l'interés general, ni seguint les pautes de països més avançats socialment a Europa. I el PP està seguint una política educativa de clar talant conservador. Recolza clarament l'ensenyança privada en detriment de l'escola pública, laica i plural. I per este motiu no es fan les escoles de Peníscola, perquè són públiques i no privades, i ací no hi ha negoci. I estem arrossegant este problema ja fa quasi cinc anys, i els xiquets i xiquetes de Peñíscolaes troben en este temps sense pati d'esbargiment, sense instal·lacions esportives; han de fer la gimnàstica a la platja i repartits entre diversos edificis municipals.

I la guinda del desficaci la posa l'Ajuntament de Peníscola, d'evidència del Partit Popular. Els terrenys que va mal preveure l'alcalde, d'obediència del PP de Peníscola, es va ubicar en la marjal de Peníscola, i eixa zona humida ha sigut protegida. Ja en el seu moment el grup municipal socialista ja va avisar de la seua inadequada ubicació, perquè una zona humida no era el lloc ideal per a la salut dels xiquets i xiquetes que han d'utilitzar els col·legis de primària. A més a més, esta ubicació es troba a dos quilòmetres de Peníscola, a dos quilòmetres de Peníscola.

Per tant, senyor conseller, jo li torne a dir el mateix: li preocuparan o no li preocuparan els diners, li preocuparà o no li preocuparà el sòl, però això és problema de la seua gestió, de la seua administració i problema de l'ajuntament del Partit Popular de Peníscola.

Per tant, les meues preguntes queden totalment en l'aire i li les torne a formular. Si disposa d'eixa quantitat econòmica suficient, en quina partida està, quina és la data prevista d'iniciament de les obres i quina és la data de finalització d'estes obres? A mi m'agradaria que concretés, i així ens aclariríem tots millor.

Gràcies.

La senyora presidenta:

Moltes gràcies, senyor Roca.

Senyor conseller.

El senyor conseller de Cultura i Educació:

Moltes gràcies, senyora presidenta.

Mire, senyor Roca, no s'agarre vostés eixos sofocos i mirem les coses amb l'objectivitat que s'han de vore, amb la tranquil·litat que s'han de vore, de manera assossegada.

Jo li puc contestar a vosté el que vosté ja sap, que ja ha dit el president de la Generalitat en més d'una ocasió. Peñíscola forma part d'uns 200 centres que queden per construir dins del mapa d'adequació de les infrastructures de la Logse. Té un total de 400, estem a meitat camí i no és mala cosa si pensa vosté que quan vàrem agarrar el govern, ni tan sols el mapa estava dissenyat, el mapa de construccions. Si pensem que de 400, en queden 200, no és mala cosa. Si pensem també que s'ha posat en marxa una empresa pública per a fer possible doblar el ritme actual ­i li recorde que en l'any 2000 han eixit una cinquantena d'obres a contractació, jo estic segur que amb la gestió de l'empresa pública podrem doblar això­, vol dir que en dos anys podrem tindre contractat tot el que queda de mapa escolar.

Dit açò, vosté torna a preguntar pels diners. I els diners no són cap secret, no són cap secret. Si s'han de fer més de 100. 000 milions de pessetes d'inversió per a acabar el mapa, els diners o han d'estar en el pressupost ordinari o han d'eixir d'endeutament, i el president ho ha dit. De manera que no estem tampoc en el misteri dels números. Haurem d'endeutar-nos per a fer possible la culminació del mapa escolar i per a fer possible que els projectes de Peñíscolai els de tota la comunitat es facen. I sobretot, i en el seu moment tindrem el debat que corresponga supose en esta casa o en esta Cambra, vorem quins són els sistemes de gestió o de més agilitat.

Si nosaltres posem en marxa una empresa és perquè hem detectat que la infrastructura humana que tenim en els servicis de la conselleria per a supervisió, gestió de sòl, contractació, estan per a una situació de normalitat, no per a una situació de construcció de 400 infrastructures.

I això vol dir, per tant, que haurem de posar en marxa unitats de gestió de sòl, unitats de contractació, de control i supervisió de l'aspecte arquitectònic, i una sèrie de mesures extraordinàries perquè estem davant d'una situació extraordinària. I dins d'eixa situació extraordinària es troba Peníscola, encara que, com li dic, crec que vosté convindrà amb mi que si tècnicament no era possible adequar uns centres de primària per a fer un institut, és millor fer l'institut nou i , per tant, demanar-li, com correspon, a l'ajuntament el solar. L'ajuntament ens ha ofert uns solars que tècnicament, en el mes de setembre, la unitat tècnica de Castelló ha determinat que és adequat en funció de les necessitats d'un centre de secundària, i anem a començar, per tant, ja tot el procés subsegüent. I, en conseqüència, dins d'eixe termini a què jo em referia, que és el 2002-2003, estarem en condicions de resoldre la qüestió de Peñíscolai les altres qüestions que estan pendent.

I com vosté té un especial interés, jo ho comprec, en este tema, m'agradaria que en la pròxima pregunta ja em pregunte vosté quan entren els alumnes al centre nou, que supose que li podré contestar també.

La senyora presidenta:

Moltes gràcies, senyor conseller.

Se suspén la sessió, que es reprendrà a les sis i mitja.

(Se suspén la sessió a les18 hores i 10 minuts)

(Es reprén la sessió a les 18 hores i 36 minuts)

Interpel·lació al conseller d'Economia, Hisenda i Ocupació, senyor Vicente Rambla Momplet, sobre la política general de la Conselleria d'Ocupació respecte a l'augment de la sinistralitat laboral que es pateix al territori valencià, que formula la diputada Àngela Llinares i Llorca, del GP Esquerra Unida del País Valencià (RE número 11. 373, BOCV número 42)

La senyora presidenta:

Senyories, es reprén la sessió. (Pausa)

Senyories, pregue ocupen els seus escons.

Senyor Rodríguez Marín, per favor.

El punt següent de l'ordre del dia és: interpel·lació al conseller d'Economia, Hisenda i Ocupació sobre política general de la conselleria respecte a l'augment de la sinistralitat laboral que es pateix al territori valencià, que formula la il·lustre diputada senyora Llinares.

Té la paraula, la senyora Llinares.

La senyora Llinares i Llorca:

Gràcies, senyora presidenta.

Senyories.

Senyor conseller.

Aquesta interpel·lació va estar presentada el 27 d'abril d'enguany i es veu hui, sis mesos després de la seua presentació. Això la veritat és que un costum que vostés tenen deixar que passe el temps quan se'ls fa una pregunta, una interpel·lació o se'ls demana una compareixença. Esperen que el temps, que diuen que tot ho cura, arregle el problema o l'envellisca, es faça vell, o ­tot cal reconèixer-ho­ li donen temps a la conselleria afectada perquè pose un pegat o que faça una mena d'arreglo.

El que passa, senyor conseller, és que eixe no és el cas de la sinistralitat laboral. La sinistralitat hui ha augmentat respecte a abril d'enguany, que a la vegada va augmentar respecte abril de l'any passat. És allò de pitjor que ahir i millor que demà.

Mire, senyor conseller, la sinistralitat, les dades de l'últim trimestre són una cosa així com esgarrifoses. Anem només als accidents greus. Els accidents greus en el centre de treball ­això és intersectorial­, 172. L'any passat, 145, 23,45%. No és menester que escriga, que a mi em dóna el mateix tres dècimes més que menys. 179 és molt. I si no són 179 i són 175, és una gran quantitat. En anar i tornar, 52. L'any passat, 32, 62,50% d'augment. Accidents mortals en el centre de treball, 17. L'any passat, 12, un augment del 41,67%. Eixes són unes dades que m'han donat els sindicats i que si és número cap amunt o cap avall a mi dóna el mateix, em pareix una gran quantitat.

Si del que parlem és de l'últim semestre a Alacant, a la construcció, d'accidents, 5. 072. I en el 1999, 3. 832. O siga, 32% d'augment. Quant a greus, 64 l'any 2000 i 39 el primer semestre de 1999. I mortals, ja li ho vaig dir l'altre dia, 7; i l'any passat, 2. Jo vaig fer la regla de tres jo mateixa perquè em vaig espantar. Com és possible 250% d'augment? És molt ! De 2 a 7 ! Augmentar cinc morts en un semestre en un any! Això és una gran quantitat!

A la resta del País Valencià són unes dades per l'estil. I és que, senyor conseller, no és gens fàcil passar del camp andalús o extremeny a la construcció benidormí. No és tan fàcil! I ací ningú es preocupa que el trànsit siga fàcil. Ningú. Ni empresaris, ni govern, ni ningú. Amb els emigrants ara diu vosté que els farem uns cursets i farem una preparació, però de l'andalús i de l'extremeny la veritat és que ningú es preocupa.

L'altre dia en la seua compareixença li vaig llegir allò de Luttwak: "cap preocupació pels empleats". La definició, allò d'empresa de mercat lliure que, entre altres coses, deia: "sense preocupacions per la sort dels seus empleats, sense restriccions de cap tipus i pagant tan pocs impostos com siga possible". D'eixa definició el que m'interessa és "sense preocupació per la sort dels seus empleats". I això és el que, en fi, està funcionant en l'aplicació d'eixa política neoliberal, d'eixa concepció del mercat de treball. És el que funciona. I és el que té tota la sèrie d'accidents greus que existeixen.

La Conselleria d'Ocupació la veritat és que davant de totes estes dades va dir que dissenyaria una línia específica per a combatre la sinistralitat en aquelles empreses que tenen menys de 6 treballadors, per allò que és més difícil que cale la cultura de la prevenció laboral. L'altra cosa que va anunciar va ser l'organització d'uns cursos formatius de prevenció laboral per al mes de maig.

És al·lucinant, senyor conseller, que davant de les dades que dóna la pròpia conselleria, davant del macabre honor de ser la segona comunitat en sinistralitat laboral, les mesures de la conselleria siguen la línia específica i uns cursets d'un mes. Nosaltres creixem en sinistralitat dos punts més que la mitja d'Espanya. Sembla que tenim el gran honor de ser dels primers llocs de sinistralitat laboral. També tenim més construcció que en altres llocs! Això també ho he entenc.

Dóna la sensació, senyor conseller, que no li importa a vosté els accidents laborals ni les seues conseqüències. I sent ser tan dura, però dóna la sensació que empleat accidentat, empleat reposat. Total, n'hi ha tants! Amb l'atur que hi ha sempre podran triar. I, si no, en l'emigració no vull dir-te. I la veritat, senyor conseller, si no és així ­i sent ser tant dura­ la veritat és que ho sembla. Han fet eixa línia específica sobre eixes poquetes empreses només, no sobre totes. Espere que ho explique en la seua intervenció.

I els cursos formatius en matèria de prevenció laboral que també van anunciar. Ens donarà una explicació de com ha anat eixos cursos que resulta que en el mes de maig no s'havien concedit encara?

El 60% dels accidents laborals es pateixen els treballadors amb contractes temporals, en horaris de 12 hores, senyor conseller, de 12 hores. És molt greu, senyor conseller, que no s'haja actuat ja per solucionar-lo. Però, no sols no s'actua, sinó que es consenteix que el 90% dels contractes siguen temporals, i, d'estos, el 70% siguen de tres mesos o menys. La temporalitat laboral la tenim en el 32%. Això, senyor conseller, és comprar totes les boletes perquè ens toque la rifa, la rifa dels accidents laborals. Res es fa per crear ocupació estable. Sempre, doncs, tindrem accidents laborals. Com tampoc res es fa per regular la pràctica de la subcontractació en el sector de la construcció. El que li vaig dir l'altre dia, allò de l'empresa que té tres treballadors o cinc treballadors i 40 subcontractes. I li torne a repetir que és el sector amb més accidents que hi ha i amb més accidents mortals. No poden existir eixes empreses amb tots poques empleats i tants subcontractes.

La funció de prevenció de riscs laborals constituïda per la Generalitat, la patronal, UGT i Comisiones estaria bé. Seria un bon instrument de formació si l'ocupació fóra estable. Però, senyor conseller, quina formació se li pot donar a una persona que canvia d'ofici cada tres mesos? I no canvia d'ofici perquè s'acaba el lloc de treball, sinó perquè el mercat, el sacrosant mercat, que són els empresaris amb el consentiment del govern de vosté, ha decidit que cal canviar cada tres mesos de persona.

Aleshores, tots els milions que s'invertisquen en formació no disminuiran els accidents laborals, perquè no es pot tindre una formació tan vasta, no estem en el Renaixement, en Leonardo da Vinci ja no. Tant canvi continuo d'ofici impedeix un bon aprenentatge. Tenim una tassa de temporalitat cinc punts per damunt de la mitjana del conjunt de l'Estat. I aquí cal dir que és l'Administració capdavantera en la temporalitat i la més reticent a canviar, perquè en l'actualitat no serà de massa qualitat una ocupació que costa tantes vides humanes i produeix tants accidents. I aquí poden, si volen, actuar: més inspectors de treball, més inspeccions d'empreses, més multes a les empreses que no complisquen la Llei de riscs laborals, més altes les multes, l'obligatorietat de pagar-les ­li repetisc­ l'obligatorietat de pagar-les. L'altre dia mateix vaig sentir a la ràdio, cosa que ja és molt sabuda, que l'empresa quan vas a pagar la multa ja ha desaparegut, ja és una altra empresa. Xe! Que això no té solució? Però, com és possible que no es puga solucionar poder-se comprar les multes de la gent que permet. no, que fa que existisquen tants morts?

Senyor conseller, són un conjunt de mesures mínimes per frenar la galopant sinistralitat laboral. I, sobretot, no pot estar un treballador fent una feina pensant que se li acaba el contracte dins d'una setmana i a vore què fa aleshores, on trobarà una altra feina, com serà. És la preocupació per la supervivència. Tot no és parlar de plena ocupació, que a vosté li agrada molt clar. I bé, li diuen que el 6% és plena ocupació, que ja es dir.

Cal parlar d'ocupació estable i de qualitat. Cal parlar de qualitat a l'ocupació. La Llei de prevenció no es compleix; és una llei que està aquí per a la resta de països de la Unió Europea que, quant a legislació, no ens guanya ningú, i legislació moderna no vull dir-te. Però no té més finalitat que quedar bé davant de la resta d'Europa. Fins i tot, la inspecció de treball d'ací de València incompleix la Llei de prevenció de riscs laborals. O siga, és una llei que ningú es creu. Ací al País Valencià, senyor conseller, tenim 59 inspectors de treball; un per cada 25. 000 treballadors ocupats. Això és una misèria! Una misèria! A Alemanya ja sap que hi ha un per cada 3. 600 treballadors ocupats. Allí m'imagne que les empreses es prenen més seriosament les lleis. Els inspectors ací no donen abast. No es poden inspeccionar les empreses amb tota la freqüència que caldria. I ara últimament vostés els van llevar de la construcció i els van passar al Servei, perquè allò del turisme que ve havia d'estar tot ben inspeccionat, i la construcció se la van deixar estar. No hi ha prou inspectors per a fer complir la llei i sancionar els seus incompliments. Eixes empreses que apareixen i desapareixen.

Nosaltres en Esquerra Unida en l'anterior legislatura ja vam presentar una proposició per augmentar el nombre d'inspectors, però les seues senyories la van rebutjar. No volen vostés més inspectors. És fonamental, senyor conseller, fer complir la llei perquè costa més diners la sinistralitat laboral ­i vosté haurà fet comptes i sabrà que és així­ costa més diners els accidents que aplicar una bona política de prevenció. I la veritat és que si en compte de parlar de diners parlem del cost humà, aleshores, aquí ja, això, no és quantificable.

Senyor conseller, espere unes mesures concretes que vosté explique ací, no paraules, sinó mesures concretes i serioses perquè la sinistralitat laboral s'ature.

Moltes gràcies.

La senyora presidenta:

Moltes gràcies, senyora Llinares.

Té la paraula l'Honorable senyor Conseller d'Economia, Hisenda i Ocupació.

El senyor conseller d'Economia, Hisenda i Ocupació:

Tercero. Los inspectores están desarrollando una actividad incrementando el número de actuaciones en las empresas, incrementando el número de actas hechas en estas empresas, y son, de alguna forma, los ojos de la administración laboral. Por ello, además de la firma de ese acuerdo bilateral que antes les comentaba, se ha hecho necesario un plan de actuación conjunta con la inspección de trabajo y los gabinetes de seguridad e higiene en el trabajo, para coordinar con más eficacia las deficiencias que tienen planteadas las diferentes empresas de nuestro tejido productivo y la inspección de trabajo.

Y en noveno lugar, igualmente novedoso y efectivo está siendo el Plan 2000 de actuación preferente en empresas de la Comunidad Valenciana con mayor siniestralidad, 3. 714 empresas de la Comunidad Valenciana que tienen el mayor número de accidentes laborales, en concreto del 43% de los accidentes laborales. Estamos teniendo unas visitas sobre estas empresas, haciendo especial hincapié en esas medidas que llevan aparejado el cumplimiento de la Ley de prevención de riesgos laborales. Sus empresarios, estos 3. 714, han recibido ya la notificación, y están realizándose todas estas visitas. Por esta razón, la administración laboral les dedica una atención preferente, y esperamos de la colaboración e implicación que serán fructíferas para todos por parte de los empresarios. Esta reducción que ha originado el Plan 2000 contra los riesgos laborales ha comenzado a dar sus frutos, ya que la siniestralidad laboral en las empresas incluidas en este programa ha descendido un 11,8 en el periodo de enero a junio de este año, al registrarse 15. 594 accidentes frente a los 22. 224 de igual periodo del año anterior.

La senyora presidenta:

Moltes gràcies, senyor conseller.

Té la paraula, per a rèplica, la senyora Llinares.

La senyora Llinares i Llorca:

Gràcies, senyora presidenta.

Senyor conseller.

Ha parlat vosté, en fi, que cal tindre anàlisis certeros per a plantejar iniciatives, molt bé, i que ha plantejat totes eixes iniciatives, me les he apuntades per a seguir-les i esperar que almenys això es cumplisca. Però l'anàlisi serà molt certero i les iniciatives que ha plantejat estan molt bé, però vostés duen cinc anys governant i la veritat és que la sinistralitat munta, puja. I no vull jo una guerra de xifres ara ací que tres, ni quaranta-dos ni cinquanta-set, no, d'això jo tinc igual. Per en fi, puja, sempre hi ha més morts.

Tinga en compte, senyor conseller, que jo sóc d'Alacant, i a Alacant és on en la construcció. Això que li he dit d'Andalusia i d'Extremadura no és broma, eh? , no és broma, tots els treballadors que vénen contínuament i continuen venint d'Andalusia i d'Extremadura a la construcció, i troben faena en seguida, això també li ho dic.

Espere que tot açò que vosté ha dit ací que ho facen es complisca i, en fi, que puguem un dia dir: "la sinistralitat ha baixat". Però, escolte, a més, per què no em fa a mi una miqueta de cas i per què no pensa que hi ha unes altres maneres, a més d'estes, de fer complir la Llei de prevenció de riscs laborals i de disminuir la sinistralitat? Per què no intenta augmentar els inspectors de treball? No pot ser, amb els inspectors de treball que té. Vosté diu: "van i tornen" i tot el que siga, però és que hi ha massa poquets inspectors de treball per cada. els treballadors que siga, i no li vull donar xifres. I llavors no donen abast. I si, com ha passat este estiu, vostés s'han dedicat més que res als serveis, la construcció ha tingut menys inspeccions. Si allò que hi ha dins del cove és peix, que diuen en el meu poble, els inspectors que n'hi ha, n'hi ha, i com n'hi ha poquets, n'hi ha poquets, i si es dediquen més als serveis que a la construcció, s'inspeccionaran molt els serveis, però la construcció estarà ahí.

Senyor conseller. Què li pareix si es fan les modificacions que calga fer per limitar el nombre de contractes per unitat d'obra? Què li pareix si s'obliga que en tota execució d'obra existisca un mínim d'un 50% de la plantilla de treballadors fixes de l'empresa constructora i un altre mínim del 50% fixe en la subcontracta? És demanar ben poquet, senyor conseller. Però jo, la primera volta que vaig començar a sentir això que fulano, que resulta que té una empresa però no té treballadors, s'ha quedat la contracta d'eixe edifici, em vaig quedar bocabadada. No entenia que això poguera ser, i això resulta que és cada volta més. Bé, anem a vore si no és, anem a vore si no és eixes empreses que tenen tres treballadors i tenen la tira de contractes i estan fent totes les obres d'un poble, i totes les obres damunt oficials. Què li pareix a vosté si es prohibix la subcontractació en cadena? Què li pareix a vosté l'exclusió de les ETT de tot el procés? Perquè, senyor conseller, és la precarietat, la rotativitat i la subcontractació en cadena la causa dels accidents.

I no sé si li ho he dit ja, que s'implique l'Administració i que implante una mesura exemplificadora, i és que quan contracte ella o els organismes que d'ella depenen ho facen exclusivament amb aquelles empreses que acrediten l'acompliment, en tota la seua extensió, de la Llei de prevenció de riscs laborals. Això estaria la mar de bé, senyor conseller. És dir: "a vore, demostre'm vosté que. " Demostre'm, no; vaja a inspeccionar i a aclarir que complix perfectament la llei, i si no, no es contracta. Això estaria la mar de bé. I allò altre, senyor conseller, allò de l'exemple, que estan sempre els inspectors dient que si els jutjats i això, que són uns edificis i tot això que no complixen la llei. Comencem complint nosaltres la Llei de prevenció de riscs laborals i a la millor llavors podrem exigir als altres.

Les seues propostes estan la mar de bé. Jo li ho seguiré. Però faça'm una miqueta cas a mi i agarren alguna d'estes meues també, a vore si entre tots ho acabem.

Moltes gràcies.

La senyora presidenta:

Moltes gràcies, senyora Llinares.

Senyor conseller, per a rèplica, té la paraula.

El senyor conseller d'Economia, Hisenda i Ocupació:

La senyora presidenta:

Senyor conseller.

El senyor conseller d'Economia, Hisenda i Ocupació:

Interpel·lació al conseller de Cultura i Educació, senyor Manuel Tarancón Fandos, sobre política general de la conselleria respecte a la formació del professorat, que formula el diputat Ramon Cardona i Pla, del GP Esquerra Unida del País Valencià (RE número 12. 276, BOCV número 45)

La senyora presidenta:

Moltes gràcies, senyor conseller.

El punt següent de l'ordre del dia és la interpel·lació al conseller de Cultura i Educació sobre política general de la conselleria respecte a la formació del professorat, que formula el diputat Ramón Cardona Pla, del Grup Parlamentari Esquerra Unida. Té la paraula l'il·lustre senyor diputat.

El senyor Cardona i Pla:

Gràcies, senyora presidenta.

Senyors diputats, senyores diputades.

Senyor conseller.

Hui volia parlar de formació del professorat. Jo ja sé que vosté està d'acord en mi que la formació del professorat no es pot limitar només al seu període de formació inicial, sinó que s'ha d'allargar al llarg de tota la seua vida, i al llarg de tot el temps que està exercint la seua tasca. No és fàcil ser mestre, no és fàcil ser docent, i evidentment no tots els sabers i totes les virtuts se tenen des del principi, sinó que cal anar adquirint-les i consolidant-les. En això jo estic segur que estem d'acord, i per això hem analitzat el model de formació del professorat que té la Conselleria de Cultura i Educació perquè ens pareix rellevant i ens pareix important.

En principi ja veiem que el model que segueixen es recolza en la universitat, és a dir, li reclamen a la universitat que acudisca en el seu saber a formar professors; es recolza també en alguna part en les institucions, en les organitzacions sense ànim de guany, sense ànim de lucre, i fonamentalment es recolza en el Cefire, en els centres de formació, innovació i recursos educatius.

Nosaltres hem trobat algun problema en l'exigència o en el model de formació que se li demana a la pròpia universitat. És a dir, nosaltres pensem que hi ha cursos que s'ha d'acabar prompte, que són eixos que permeten als mestres que ja tenen una especialitat, adquirir-ne una altra. Pensem que això és formació inicial i no és formació permanent o formació continuada del professorat, i per tant, creiem que hauria que formar part d'uns altres. apartats del finançament. O que siga una responsabilitat més exclusivament de la universitat, de les escoles universitàries del professorat, que no de la conselleria.

Però on sí que trobem greus problemes és, per un principi ja, en la coordinació d'estos tres elements que fan formació: de la universitat, dels sindicats i dels Cefire, i fonamentalment pel paper que els Cefire han anat assumint en estos darrers anys. Nosaltres pensem que els Cefire no estan sent, no estan transformant-se en una eina activa de formació, en una eina potent. I pensem que han perdut molt des del que podríem dir els anteriors CEP, al que ara són en este moment són estos centres de formació, innovació i recursos.

Vostés es queixaven molt que els CEP eren endogàmics, que. bo, que eren pràcticament una quadrilla d'amiguets i tot això. Però nosaltres veiem que quan el decret de constitució dels Cefire, vostés fan que el director el nomene l'administració, no els propis components de l'equip. No veiem per exemple regulada la participació dels centres que formen part d'eixe Cefire, que estan adscrits a eixe Cefire. No veiem com pot participar realment en l'organització dels cursos en la planificació de la formació anual.

Veiem que hi ha moltes dificultats per a consolidar els equips, és a dir, des del 97 que van traure esta normativa de constitució, res de res. No s'ha tret ni una sola convocatòria per a cobrir assessories, quan la mateixa llei diu que estes assessories es cobriran en una convocatòria pública per raons de mèrit, d'igualtat, de competència. I nosaltres veiem que en estos últims anys, de 180 a 190 persones que formen estos centres, el 90% han canviat. I han canviat simplement nomenats a dit per algú, sense que realment se sàpiga si tenen la competència, si tenen les capacitats per a ocupar eixe lloc. És a dir, nosaltres pensem que el criteri de professionalitat, de competència o d'habilitats en uns temes concrets, han estat totalment obviats per la conselleria.

Clar, després, si a això afegim que només tenen un nomenament per un any els assessors, que arriba final d'any i poden dir a tu te vull a tu no te vull. De fet això ha passat últimament, i a més se cessa als assessors per fax. És a dir, ja, com evidentment no estan nomenats en un concurs públic, com no han accedit a eixe lloc per una convocatòria pública, sinó que algú ha dit tu vas allí, doncs a eixa mateixa persona se li envia fax i diu tu has acabat de ser assessor i te'n vas al teu centre. Per tant, tot això condiciona de gran extraordinàriament la feina que puguen fer els propis assessors.

A més ens trobem que en els Cefire apareixen i desapareixen assessories sense cap tipus de criteri. Ara es posa una assessoria d'història, l'any que ve desapareix, etcètera, etcètera. Nosaltres pensem que falten criteris, que no hi ha una avaluació de per a què servixen els Cefire, quina és la feina que fan, no hi ha una avaluació dels canvis que caldria introduir, i així va la cosa, malament. Realment molt malament.

Nosaltres voldríem que si hi ha criteris per a posar o llevar una assessoria, si hi ha algun instrument per a valorar la feina que fan, si hi ha alguna dada que diu l'eficàcia que té la seua formació, nosaltres voldríem que s'explicitaren o que es feren públics eixos detalls. Perquè els assessors dels Cefire es troben a més en unes altres condicions molt negatives per a la seua tasca. La feina de coordinació se limita ja d'ofici d'una manera bàrbara, és a dir, sols tenen tres reunions de coordinació a l'any. Al final, la coordinació, els que la volen fer correctament depén de la seua voluntarietat. La formació dels propis assessors és una qüestió que s'ha deixat totalment a l'aire, no se facilita la seua assistència a congressos de formació, no s'estimulen línies d'investigació, no se té una formació permanent d'estes persones que tenen el treball tan sensible d'assessorar als altres.

Per tant, nosaltres veiem que hi ha unes greus dificultats en este model de formació que a nosaltres ens pareix correcte en alguns aspectes. Pensem que sí que han de ser assessors especialitzats en l'educació universitària. Pensem que és bo que es trien des dels funcionaris d'educació no universitària. Però no pensem que siga bo que se trien conforme ho fan, i que se'ls fique les condicions que s'exposa.

Per una altra banda, nosaltres pensem que este model de formació se basa molt en cursos, és a dir, que va allí un expert i explica el seu saber a les persones que no el saben. Però jo pense que ara ja se sap que les coses no s'aprenen així, que per a la tasca docent fa falta una reflexió, fa falta un treball en equip, un treball conjunt de discussió i d'aproximació de postures. I nosaltres veiem que el model que es porta actualment se lleva de l'assessor a peu d'aula, eixe assessor que servia, que estava allí per a reconduir processos per a analitzar, era una persona més implicada en el centre. Mentre que ara eixe tipus d'assessor ha desaparegut i l'assessor s'ha transformat en un gestor, a vegades de cursos, on li acudixen els professors al lloc on dóna el curs, però ell no està implicat en la vida concreta del centre. Si a açò afegim que els problemes reals que tenen els centres no es tracten en eixe procés de formació, ja tenim tot el panorama un poc embolicat.

Nosaltres pensem que no es tracten, per exemple, problemes que es poden tindre ara, ara concretament que han vingut problemes així, els immigrants, religions diferents, llengües diferents, adaptació social, cultura diferent. ¿Quin tipus de formació es dóna explícitament als professionals que tenen eixos problemes? Hi ha un problema molt greu que els professors de secundària van ressaltant continuadament, que és el problema de la gent que no vol seguir estudiant, dels inadaptats, dels qui tenen problemes d'eixe estil. Quina formació concreta es dóna en eixe aspecte? Hi ha maneres d'intervindre en eixe tipus de problemes. I per tant el que necessiten els professors, els professionals docents el que necessiten és formació en eixe tipus de coses, ells sabrien intervindre millor si tingueren eixe recolzament, eixa ajuda.

Però nosaltres pensem que la motivació dels professionals docents està molt limitada, perquè no se senten implicats en eixos processos de formació. Realment al final van a buscar a vegades els punts que fan falta per a cobrar el sexenni, o els punts que els fan falta per al concurs de trasllats. Però quan tenen ja cobert això, quina motivació tenen per anar a la formació si realment esta formació no els implica?

Nosaltres pensem que la distància que hi ha entre els centres educatius i les persones encarregades de la formació s'ha eixamplat massa, és grandíssima. I ni els Cefire se senten implicats en els centres, ni els centres se senten implicats en els Cefire. I això és el pitjor que pot passar a una formació, que al final es transforma en una formació totalment burocratitzada que no serveix per a res perquè no té una incidència real en el treball de l'aula o en el canvi.

La senyora presidenta:

Senyor Cardona.

El senyor Cardona i Pla:

. de les activitats docents. Ja acabe.

Bé. Moltes gràcies. Després li diré algunes altres coses.

La senyora presidenta:

Moltes gràcies, senyor Cardona.

Té la paraula, l'honorable senyor conseller.

El senyor conseller de Cultura i Educació:

Senyora presidenta.

Senyor Cardona, dibuixa vosté una situació quasi apocalíptica i es centra en una cosa que jo crec que és important, però no el més transcendental del que estem parlant.

Abans hem parlat de construccions, i jo he dit que la part econòmica és la menys important. Hi ha altres qüestions de gestió que són les que han de centrar les nostres preocupacions. Vosté es preocupa i jo estic disposat a admetre els seus suggeriments.

La major part de la seua intervenció s'ha referit a això, a l'organització dels Cefire. Jo crec que l'organització és important, però que quan parlem de la política de formació del professorat, allò important són els continguts. I el continguts li puc assegurar que estan en funció d'allò que hui està preocupant a la comunitat educativa, que està en funció de les noves exigències en l'educació i dels problemes que tenim en les aules, o de les qüestions que necessiten els professionals conéixer, aquelles en què cal especialitzar-se, eixos reptes als quals cal respondre perquè han vingut sobrevinguts.

Vosté es referia a una qüestió concreta, que és la immigració, per exemple, la multiculturalitat. Precisament en eixa direcció es treballa sempre amb molta agilitat, amb l'agilitat de poder respondre a eixes exigències en tota la política de formació que portem endavant amb el professorat.

De manera que jo vaig a referir-me a eixes dues qüestions. Insistisc, que deixe de costat la part organitzativa i que estic disposat, de veritat, a atendre els suggeriments que vosté puga fer en la direcció de millorar eixa organització.

Però hem de centrar-nos en els aspectes qualitatius ­després li donaré els quantitatius­ de la formació del professorat; qualitatius en les línies en què estem treballant, en els eixos en què estem treballant.

En primer lloc, la nova professionalitat docent.

En segon lloc, la nova proposta curricular. Ahí té molta importància ­ja dic que vosté s'ha referit a això­ l'hetereogeneïtat de l'alumnat, que és un tret característic de la nova situació, per la qual cosa és necessari conéixer noves formes de treball en l'aula que permeten atendre de forma adequada eixa diversitat de l'alumnat. Per exemple, el cas de la immigració.

Un tercer aspecte en el que són les línies de formació del professorat ve com a conseqüència de la nova societat de la informació i de les noves tecnologies aplicades al fet educatiu.

I, en quart lloc, la política de la conselleria es basa en la formació del professorat sobre noves modalitat de formació més actives, motivadores i potenciadores dels elements bàsics de la nova professionalitat.

I això es tradueix en sis línies concretes dins d'allò que conforma el pla anual de formació. Que vosté no sé per què diu que naix un poc descoordinat. No és veritat. És que respon a les necessitats del sector, que respon a les necessitats que es perceben en funció d'allò que el mateix professional demana. És a dir, el que sí que li puc dir és que la. ­com li diria jo? ­ la conjunció entre l'oferta i la demanda és perfecta, i és perfecta també en la mesura que s'atenen les exigències d'allò que el professorat necessita.

Les sis línies prioritàries d'actuació d'eixe pla anual de formació són:

L'atenció a la diversitat i la compensació de les desigualtats en l'educació, la resolució dels conflictes a l'aula i l'atenció educativa a l'alumnat amb necessitats educatives especials.

En segon lloc, l'elaboració i posada en pràctica d'adaptacions curriculars individuals i en grup, la funció (inintel·ligible) la transversalitat i el procés avaluador a l'Eso.

En tercer lloc, les noves tecnologies aplicades a l'educació en la seua doble concepció bàsica i avançada.

En quart lloc, la nova formació professional específica.

En quint lloc, les nous batxillerats.

I en sext lloc, les accions específiques en determinades etapes i modalitats del sistema educatiu.

Qualitativament hem parlat. I quantitativament, la prioritat o la consideració del govern de la Generalitat respecte a la formació del professorat ve donada en algunes dades que li oferisc jo ara. En el curs 1995-96, es van fer 1. 872 accions formatives; el curs 1999-2000, 3. 015. Si parlem d'hores, de 62. 000, hem passat a 99. 000. Jo crec que és prou significatiu.

I també una qüestió a què vosté s'ha referit: la participació. La participació no sols des dels Cefire de la conselleria, de la Generalitat, sinó establint un marc de relació amb les universitats valencianes. En l'exercici 2000, s'han conveniat quasi 5. 000 hores de formació de distint tipus. O posant també en marxa activitats amb entitats col·laboradores. Un total de 55 entitats han col·laborant. ­vosté deia sindicats; tots, per suposat, però moltes més­ 55 entitats han col·laborat amb la conselleria en eixe pla de formació. En ajudes també, que és un altre aspecte, econòmiques per als centres, per a la realització de projectes de formació, en convocatòries d'ajudes per a la formació.

I dins d'eixos programes formatius del servici de formació del professorat, voldria destacar el pla preventiu de l'estrés professional docent a través de cursos de formació, o les activitats formatives, i amb la publicació de materials curriculars per a la prevenció de les drogodependències, seguint el manament de la Llei 3/97 de la Generalitat.

Estes activitats ­poc en detall em pare per la seua importància­, es porten a terme en col·laboració amb les unitats de prevenció comunitària depenents de la Conselleria de Benestar Social amb la col·laboració de la Fundació d'Ajuda a la Drogaaddicció, i a través d'assessors de compensació de les desigualtats dels Cefire.

Vull també destacar els cursos de formació musical per a l'educació infantil i primària i els cursos de pedagogia musical. El programa Àgora del professorat 2000, estudiant i analitzant els nous reptes del sistema educatiu per al segle que entra, per al nou mil·leni. I els cursos de l'àrea d'educació física nous i centrats en activitats en la naturalesa ­educació per a la salut, expressió corporal, activitats nàutiques o de muntanya­, una oferta específica que consta de 21 acció formativa i que ve motivada la seua oferta pel desajust històrica referit a eixa àrea de coneixement.

Jo crec que amb un repàs, com he fet, sintètic però amb les dades a què em referia, amb les accions que s'han portat a terme tant en accions formatives com en allò referent a les hores d'eixes accions formatives, i el que suposa no estar tancats en nosaltres mateixos sinó en tots els plans de formació estar obert a les universitats o als distints col·lectius que han de vore amb el món de l'educació, mostra ben a les clares l'aposta, jo diria que sense precedents si comparem, de la Generalitat per la formació del professorat.

Moltes gràcies.

La senyora presidenta:

Moltes gràcies, senyor conseller.

Per a rèplica, té la paraula el senyor Cardona.

El senyor Cardona i Pla:

Gràcies, senyora presidenta.

Senyor conseller, en principi, li dic que prenc nota d'esta. d'açò que ha comentat, que farà cas a alguns dels suggeriments sobre el tema d'organització, perquè realment ahí hi ha incompliments greus, i inclús hi ha algunes coses que no es poden consentir. Jo pense que les condicions de treball de la gent dels Cefire ha de ser el millor possible precisament perquè puguen fer la seua tasca amb independència i amb autonomia.

I també estic d'acord amb vosté que una vegada resolts certs problemes bàsics d'organització, el que és important sí són els continguts. És a dir, realment. jo algunes vegades dic que l'educació, per exemple, no depén de les infrastructures ­són necessàries, però no són suficients­, sinó que allò important són els continguts i la manera com es donen les coses.

Jo, ahí en eixa part dels continguts és on també tinc algunes puntualitzacions que dir-li. Per exemple, quan es va implantar la Logse en primària i en infantil, mal que bé, va haver un procés d'ofici d'informació als professionals, no sols d'informació sinó també de formació per allò que anava a vindre, allò que era nou. Ja li dic que jo ara no entre a valorar la correcció de totes eixes activitats perquè no és el moment, ja són coses molt passades. Però ara en este moment, quan la Logse s'ha anat implantant en tota l'Eso, no ha hagut eixe mateix procés de formació d'ofici a tots els professionals que els anava a vindre damunt una cosa nova, totalment novedosa, i que la veritat i la realitat ha demostrat que després els ha creat moltes dificultats i molts problemes.

Per tant, trobem a faltar, per exemple, que durant estos darrers anys haja hagut un contingut formatiu sobre el que és la Logse, quins canvis suposa, quines modificacions en la professionalitat de la persona docent suposa això. I, per tant, pensem que també en qüestions de contingut no sempre han estat encertats; de fet pensem que moltes voltes no han agarrat una correcta via de formació.

Per una altra banda, nosaltres trobem realment problemes a l'hora de la valoració de l'eficàcia de la formació. És a dir, jo li reconeixeria ara en este moment directament que les xifres que vosté ha dit de cursos fets, probablement són certes. Vosté té molt més accés a la informació que nosaltres, però és curiós com augmentant les hores de hores de formació, els cursos, s'observa una manca d'aplicació a l'aula, una manca d'eficàcia.

Mire, en este moment els professors, sobretot els de secundària, estan desorientats, els pares estan desorientats i els alumnes també. Però és que precisament el que necessiten els professors és formació, és alguna ajuda, alguna ajuda. I eixa ajuda el problema que té, la que vostés ofereixen, és que ve organitzada des d'alt, ve descontextualitzada. Els professors sempre diuen el mateix a l'assessor: "Descontextualitzat. Com es nota que tu no estàs a l'aula! ". I és que és cert, es nota molt quan una persona no està vivint els problemes durs que s'estan vivint.

I, per tant, és ahí on el model formatiu basat en experts no compleix les expectatives de la gent que té els problemes autèntics dins. Ells voldrien tindre a una persona que visquera amb ells el que allí dins està passant. I eixe model vostés el tenien més o menys fets, però han anat tendint cap a eixe assessor que queda lluny, no cap al que està a peu d'aula i al qual un professor pot fer-li una consulta, o el que en una reunió es manté una discussió de reflexió mútua per a arribar a acords, aproximacions, alternatives a allò que s'està fent.

Per tant, jo pense que a part dels canvis en l'organització, a part que vostés hurien d'haver d'actuat amb una informació d'ofici molt més clara, molt més extensa, preveient els problemes que els venien, jo pense que vostés han anat cap al model d'experts i haurien de retornar al model on els professors se sentiren realment dins, realment implicats del tot.

Jo pense que eixe és un problema molt greu. A part dels problemes legals que pot tindre no complir la llei de constitució dels Cefire i tal, jo pense que eixe problema que la formació vostés l'ofereixen. però no és això exactament el que voldrien els professionals. Ells tenen les idees molt més clares i voldrien participar en eixa planificació que fa cada u dels Cefire.

La senyora presidenta:

Senyor Cardona.

El senyor Cardona i Pla:

Per tant, demà la proposta que farem relacionada amb aquesta interpel·lació anirà en este sentit que li he comentat, intentant, com sempre, millorar la formació que es dóna al professorat dels nostres fills.

Val.

La senyora presidenta:

Moltes gràcies, senyor Cardona.

Senyor conseller, té la paraula.

El senyor conseller de Cultura i Educació:

Moltes gràcies, presidenta.

Senyor Cardona, jo li agraïsc eixa manifestació de voluntat de fer ofertes constructives en la línia del que és necessari en un pla de formació que, fonamentalment, ha de ser la realitat de les necessitats del professorat.

Vosté deia abans que el moviment excessiu no és bo. Però, en canvi, el moviment excessiu ­al qual vosté es referia quan ha parlat dels nomenaments­ possibilita que la gent, els professionals, alternen la seua presència en l'aula amb la seua presència en els plans de formació, de manera que no s'allunyen de la realitat i coneguen la realitat diària dels centres educatius. I es referia també vosté a eixes necessitats que sorgeixen de la problemàtica de l'aplicació de la Logse. Ha fet especial referència a alguna desorientació o alguna urgència d'insistir en la formació en la problemàtica secundària.

Jo no vull avorrir-lo amb referències numèriques o amb relacions de cursos. Els porte, naturalment, el que és el Pla de formació del 99-2000 i, precisament, en eixa direcció s'ha treballat el darrer curs, és a dir, després de 10 anys d'aplicació de la Logse convindrà vosté amb mi que hagen estat els primers anys ­diem el bloc de la Formació Professional, l'aplicació a la nova normativa­ però que després de 10 anys estiguem ja més involucrats en qüestions específiques, tant de, sobretot, de diversitat, que és una de les problemàtiques que hem d'atendre ara i que és l'aspecte que més accions formatives ha tingut en el darrer pla de formació, en el 99-2000, com en aquelles qüestions de convivència de cultures diferents o d'atencions especials o atenció a la diversitat o alumnes amb necessitats educatives especials.

En definitiva, sí que existeix eixa consonància entre el que és la demanda del professional i l'oferta, perquè no podia ser d'altra manera. Tant els Cefire en les seues accions com aquelles que es convenien o es concerten amb la universitat o amb els diferents col·lectius de la comunitat educativa, responen, i és lògic que siga d'eixa forma, a les necessitats que el professorat manifesta.

Jo crec que estem treballant ­com deia­ en eixa bona direcció, tant en l'aspecte qualitatiu com en el quantitatiu, si atenem al nombre d'accions formatives i d'hores de formació del professorat que massivament participa en estes accions. Tot això no vol dir que totes les actuacions siguen millorables. De veritat ­i amb la mà estesa­ estarem atents a eixes propostes que facen vostés que puguen, des del diàleg, ajudar a millorar encara més els plans d'acció formatives que estem tenint en el sector docent de la comunitat.

Moltes gràcies.

La senyora presidenta:

Moltes gràcies, senyor conseller.

Se suspén la sessió que es reanudarà demà pel matí a les deu.

(Se suspén la sessió a les 19 hores i 45 minuts)

