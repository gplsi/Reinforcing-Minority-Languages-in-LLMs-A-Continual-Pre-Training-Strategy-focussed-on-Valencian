Ple de les Corts Valencianes realitzat el dia 23 de novembre de 2006. Comença la sessió a les 10 hores i 8 minuts. Presideix el Molt Excel·lent Senyor Julio de España Moya. Sessió plenària número 97. Segona i darrera reunió.

Pregunta d'interés general per a la Comunitat Valenciana formulada pel síndic del Grup Parlamentari Popular, senyor Serafín Castellano Gómez, sobre l'opinió que li mereix al president el retard que pretén el Ministeri de Medi Ambient en les obres d'ampliació del port de València.

El senyor president:

El senyor president:

Vamos a reanudar el pleno con el punto 11 del orden del día: compareixença del president del Consell per a respondre les preguntes d'interes general per a la Comunitat Valenciana, formulades pels grups parlamentaris.

En primer lloc, formula la pregunta l'il·lustre diputat i síndic del Grup Parlamentari Popular, senyor Castellano.

El senyor Castellano Gómez:

Muchas gracias, molt excel·lent president.

Molt honorable president de la Generalitat.

Senyories.

(el senyor president colpeja amb la maceta)

el senyor president colpeja amb la maceta)

El senyor president:

El senyor president del Consell:

El senyor president:

El senyor president del Consell:

El senyor president:

El senyor president del Consell:

(Aplaudiments)

El senyor president:

El senyor president del Consell:

(Aplaudiments)

Pregunta d'interés general per a la Comunitat Valenciana formulada pel síndic del Grup Parlamentari Socialista, senyor Joan Ignasi Pla i Durà, sobre les mesures que van a introduir-se per a garantir la qualitat en l'atenció primària amb la dedicació d'un temps adequat per als pacients.

El senyor president:

Moltes gràcies, senyor president.

Per a formular la segona pregunta, té la paraula l'il·lustríssim síndic, senyor Pla, del Grup Parlamentari Socialista.

El senyor Pla i Durà:

Senyor president.

M'alegre que vosté hui estiga ací per a contestar a l'oposició. Li agrada posar terra per mig quan té problemes, i les seues relacions de

, que diuen, el va impedir que estiguera parlant de salut ací la setmana passada.

M'agradaria que -i el Grup Socialista estaria d'acord en deixar-lo a vosté-, que el dijous que ve no vinguera a contestar-mos si va a Brussel·les a defensar la imatge dels llauradors de la Ribera i els productes de la Ribera

(aplaudiments)

tacats pel seu govern. M'agradaria, dic. Encara estem esperant que vaja a Brussel·les a defensar l'urbanisme valencià. Però, el seu estil és eixe.

Bé, espere que això no li supose cap obstacle per a contestar-mos quines mesures es van a introduir per a garantir la qualitat en l'atenció primària amb la dedicació d'un temps adequat per als pacients.

El senyor president:

El senyor president del Consell:

(Aplaudiments)

(Aplaudiments)

(Aplaudiments)

El senyor president:

Moltes gràcies, senyor president.

Té la paraula, senyor Pla.

El senyor Pla i Durà:

Sí, senyor president.

M'agradaria que complira per una vegada la seua paraula i que anara a Brussel·les; encara no ha anat a defensar l'urbanisme que han practicat durant tants anys; encara estan esperant-lo.

M'agradaria que anara a defensar, efectivament, l'arròs que es produïx en la Ribera; m'agradaria que anara, perquè el que s'ha dit a Brussel·les, avalat pel seu conseller, és molt greu. És a dir, que l'arròs que està produint-se en la Ribera, està regat amb aigua enverinada.

(Aplaudiments)

Això ho ha dit una persona recolzada pel seu conseller.

Però, clar, vosté està en una altre galàxia; jo ho entenc. Si baixara a la realitat, en el tema de la salut, podem vore. -jo crec que és un bon consell- que baixara alguna vegada a la realitat; que intentara ja d'una vegada per totes, acabar amb este insult permanent a la intel·ligència -ho ha fet amb el port fa uns moments i ho continua fent permanent en la sanitat també.

Vaja vosté algun dia a un centre de salut; però vaja a soles, sense cotxe oficial i sense ningú i baixe a la realitat. I la crua i dura realitat d'un centre de salut en la nostra comunitat, qualsevol de València, supera molt inclús la ficció; supera prou la ficció.

Per molts milions d'euros que vosté es gaste tots els dies en campanyes indecents -repetisc- campanyes indecents de publicitat, si vosté anara a un centre de salut, podria comprovar en la seua pròpia carn que vosté, com a responsable d'este govern, està no construint salut; està destruint la salut; destruint la salut.

Perquè el deteriorament dels serveis públics bàsics de salut és una cosa que no pot aguantar-se; si el veiés en directe, és que no es pot aguantar. Jo crec que el lema encaixa perfectament en la situació que estem vivint.

Jo crec que vostés ho estan fent a consciència; no és perquè siguen incompetents -que ho són-; no és perquè posen recursos -que no posen-; és perquè ho fan a consciència. Vostés estan clarament deteriorant -claríssimament- la sanitat pública a pesar de l'esforç incommensurable dels professionals, que gràcies a ells està mantenint-se el sistema, perquè en definitiva, estan tirant a molta gent a la sanitat privada; perquè en definitiva, també vostés, clarament, tenen una consigna i una forma d'entendre la salut: destruir salut per a fer negoci. Així de clar.

(Aplaudiments)

Perquè la crua realitat és que els malalts de la nostra comunitat que van a qualsevol centre de salut deuen esperar entre set i vuit dies, en molts casos, per a ser atesos pel seu metge de capçalera, a no ser que facen una trampa que deteriora també el sistema, que és dir que és urgent. I han de justificar-ho, per cert. Vaja vosté i li preguntaran per què és urgent.

Segon lloc: la crua realitat és que esta demora està directament relacionada amb la falta de compromís polític per a incorporar els recursos humans suficients als centres de salut de la nostra comunitat. El sindicat mèdic ho xifrava en un dèficit de dos mil metges en estos moments en atenció primària en la nostra comunitat.

La crua realitat és que els metges de primària, els metges de capçalera estan atenent entre dos i tres pacients en el temps que haurien de fer-ho per a atendre a una persona, senyor Camps; eixe és el problema.

I la crua realitat és que eixos professionals estan desgastats, estan avorrits, estan tensos perquè la situació els desborda; eixa és la realitat; eixa és la realitat. Algun metge ha aplegat a dir que, després d'atendre 60 malalts en un dia, que la seua professió s'ha transformat en medicina de catàstrofe; així m'ho han dit a mi també.

I mire, esta situació genera que fins a tres llistes d'espera consecutiva haja de tindre un pacient normal i corrent d'esta comunitat per a vore la llum: el primer, demanar la cita amb l'especialista que li done el metge de capçalera -una odissea-; el segon, fer-se la prova, si ha de fer-se-la; el tercer, els resultats de la prova i tornar al metge. És a dir, una odissea diària per a milers de valencians i valencianes per la seua «incapacitat».

El senyor president:

Senyor Pla.

El senyor Pla i Durà:

. i la del seu govern -acabe-, senyor Camps. Deia vosté que dedicava un milió d'euros al dia; no els dedica, però encara que el dedicara, n'hauria de dedicar dos per a que la sanitat valenciana tinguera la qualitat que es mereixen els valencians.

(Aplaudiments)

El senyor president:

Moltes gràcies, senyor Pla.

Té la paraula, senyor president.

El senyor president del Consell:

(Aplaudiments)

(El senyor president colpeja amb la maceta)

El senyor president:

El senyor president del Consell:

(aplaudiments)

El senyor president:

El senyor president del Consell:

El senyor president:

El senyor president del Consell:

(Aplaudiments)

Pregunta d'interés general per a la Comunitat Valenciana formulada pel síndic del Grup Parlamentari Esquerra Unida-Els Verds-Esquerra Valenciana: Entesa, senyor Joan Ribó Canut, sobre la valoració que fa el president del Consell de la política de vivenda de protecció oficial realitzada pel Consell durant els últims anys.

El senyor president:

Señores, este presidente se siente frustrado porque lo de ustedes es predicar en el desierto. Sí, les explico las cosas. es que cuando está uno en la tribuna está para expresarse con libertad, sus puntos de vista, no los suyos.

Moltes gràcies, senyor president.

Correspon la pregunta formulada per l'il·lustríssim senyor síndic del Grup Parlamentari l'Entesa. El senyor Ribó té la paraula.

El senyor Ribó i Canut:

Li deia al president de les Corts, que espere no sentir-me jo frustrat també per predicar en el desert sobre un altre tema.

Mire, senyor president del Consell, en Espanya en general i en el País Valencià en particular, tenim una situació profundament contradictòria. Mentre que a Espanya es construeix més que a França, Alemanya i Gran Bretanya junts, encara que puga semblar una barbaritat, és més difícil que mai accedir a una vivenda per part d'aquelles persones joves o no tan joves, que volen formar una família o simplement, independitzar-se dels seus pares.

Al nostre País Valencià, la situació encara és més escandalosa. Som una comunitat que construeix molt, més que la mitjana estatal, i en canvi la possibilitat d'accedir a una vivenda està més difícil que mai. Un exemple: un estudi de la Universitat de València posa de manifest que la manca de vivenda de lloguers és un dels aspectes que més preocupen els joves de la ciutat de València, al ser esta capital un dels llocs on menys VPO es construeix, malgrat que més del 90% de les sol·licituds la fan joves de menys de 35 anys.

Senyor Camps, el dret a la vivenda és un dret constitucional; és un dret bàsic per a qualsevol persona. Però aquest dret no se satisfà. En canvi, es fan moltes cases per renda lliure, fora de les possibilitats d'amples sectors socials, per a comprar-les, per a vendre-les, per especular, etcètera; les més de les vegades, la gent que fa això ja té casa per a viure. Els que no la tenen -per exemple, aquells joves que s'ha anomenat «mileuristes», amb contracte temporal- no poden accedir a la compra lliure, evidentment. Només es podem plantejar afrontar o el lloguer d'un pis o, en el millor dels casos, l'adquisició d'una vivenda de protecció oficial.

Com avalua les polítiques del seu govern en este problema?

El senyor president:

Moltes gràcies, senyor Ribó.

Té la paraula, senyor president.

El senyor president del Consell:

(Aplaudiments)

El senyor president:

Moltes gràcies, senyor president.

Senyor Ribó, té la paraula.

El senyor Ribó i Canut:

Senyor president, açò del País Basc ja ens ho va contar una altra vegada, no a mi directament, crec que era al portaveu del Partit Socialista, efectivament. Tinc les dades, efectivament.

Jo vull que tinga també vosté una dada. En el mateix període, en els anys que vosté ha comentat, 2003-2005, en el País Basc, de cada 100 vivendes, 43 s'han fet de vivenda de protecció oficial.

I mire vosté, m'ha parlat del preu de la vivenda. Clar, vosté em parla del preu de tota la vivenda, evidentment. Però jo li estic parlant d'un sector social que no pot accedir a la vivenda lliure, sinó que ha d'anar o al lloguer o a la vivenda de protecció oficial. Li estic parlant d'eixe sector que vosté, senzillament, menysprea, no li interessa. Fins i tot en les seues dades s'ha plantejat. m'ha plantejat el preu de la vivenda. No li estic plantejant açò. Li estic preguntant la vivenda de protecció oficial, no el preu de la vivenda. Vostés només pensen en paràmetres de renda lliure.

Mire vosté, efectivament, en el País Basc governem nosaltres, i en vivenda. Però el 43% de les vivendes es fan de protecció oficial. Aquí, el 9%. Amb les dades del seu Ministeri de la Vivenda este matí -mire els números-, el 9%. Quasi cinc vegades més en el País Basc.

Li donaré algunes dades més perquè veja. L'equip de l'Ajuntament de València va prometre en 2003 que treuria al mercat 9. 000 vivendes de protecció oficial, va arribar a apujar-les a 13. 000 en un conveni amb l'anterior conseller. Fins al moment, a data de juliol, hi ha 1. 264 llicències d'obra i 1. 859 ocupacions de vivenda de protecció oficial en la ciutat. Faria falta un ritme de quinze anys per a complir el compromís.

Li donaré una altra dada, fins a setembre de 2006, comparant els tres anys, ara de la província de Castelló. Any 2004, s'han construït -les dades són del col·legi d'arquitectes-, s'han construït 450 vivendes de protecció oficial en tota la província, el 3,5% del total. Any 2005, 245 vivendes de protecció oficial, el 2% del total de vivendes construïdes. Any 2006, fins a setembre, no tenim les dades, octubre encara, 206 vivendes de protecció oficial, l'1,1% del total visat. Senyor Camps, pitjor impossible, pitjor impossible.

Mire, li vaig a posar altres dades també, també dades del col·legi d'arquitectes. Paterna, de 2003 al 2005, s'ha construït el 28% de vivendes de protecció oficial. Governa Esquerra Unida i el Partit Socialista. Ontinyent, dades del Col·legi Oficial d'Arquitectes, 2003-2005, s'ha construït el 39% de vivendes de protecció oficial.

Es poden fer les coses d'una altra manera, senyor Camps, de veritat. Es pot pensar, com ha pensat vosté, en totes les vivendes, de renda lliure, de tot tipus, o es pot pensar en un sector determinat que no té recursos per accedir a la vivenda lliure. Eixa és la diferència. Fins i tot vosté s'ha equivocat de resposta. La diferència és que a nosaltres ens interessa no la vivenda per a especular, la doble vivenda, sinó, en primer lloc, ens interessa la vivenda per aquelles persones que no tenen recursos per accedir a una vivenda lliure. Eixe és el problema.

I mire, m'agradaria fer-li una reflexió. Estem en un moment en què la bombolla de la construcció està baixant.

El senyor president:

Senyor Ribó.

El senyor Ribó i Canut:

. jo crec que és un moment per a canviar. Però acabe, senyor Camps. El pressupost de 2007, l'any que ve, que estem discutint, no ajuda a l'optimisme. La inversió en vivenda social baixa el 87%. Mentrestant, l'Institut Valencià de la Vivenda es dedica a fer les torres del Manhattan de Cullera. Estupend. Pitjor impossible!

El senyor president:

Moltes gràcies, senyor Ribó.

Té la paraula, senyor president.

El senyor president del Consell:

(el senyor president colpeja amb la maceta)

El senyor president:

(Colpejant amb la maceta)

El senyor president del Consell:

Pero, en cualquier caso, los datos objetivos del Ministerio de Vivienda, lo datos objetivos de la Conselleria de Territorio y Vivienda, lo que es real del precio de la vivienda, que también es muy importante, que también es muy importante, la Comunidad Valenciana. , que ya le digo que el éxito será total cuando todas las personas tengan el acceso que les corresponde a la vivienda, porque ese es el objetivo, el objetivo, que todo el mundo tenga la vivienda en su acceso personal o familiar. Pese a eso, decirle que la Comunidad Valenciana hoy, hoy, está muy por encima de las expectativas de la inmensa mayoría autónomas españolas, tanto en vivienda de protección o de accesibilidad como del precio del metro cuadrado.

El senyor president:

El senyor president del Consell:

(Aplaudiments)

El senyor president:

Moltes gràcies, senyor president.

(Se suspén la sessió a les 10 hores i 47 minuts)

(Es reprén la sessió a les 11 hores i 32 minuts)

El senyor president:

Nomenament dels consellers generals representants de la Generalitat Valenciana en l'assemblea general de la CAM.

El senyor president:

Señores diputados, punto 12 del orden del pleno: «Nomenament dels consellers generals representants de la Generalitat Valenciana en l'Assemblea General de la CAM».

El senyor secretari:

Gràcies, president.

La Mesa de les Corts Valencianes, en la reunió del dia 22 de novembre de 2006 ha tingut coneiximent de la proposta de candidats i candidates realitzada pels grups parlamentaris Popular,

(el senyor president colpeja amb la maceta)

Socialista i Esquerra Unida-Els Verds-L'Entesa, registre d'entrada 56. 921, per tal de procedir al nomenament dels consellers generals representants de la Generalitat Valenciana en l'Assemblea General de la CAM, el nom dels quals figura en els fulls annexos. Palau de les Corts Valencianes, 22 de novembre de 2006.

El senyor president:

Moltes gràcies, senyor secretari.

Doncs, anem a la votació nominal.

Tienen ustedes dos votos, porque se ha presentado, como ha leído el secretario, una candidatura, uno blanco y uno con los nombres. Procedan ustedes a la votación según les vayan llamando.

(El senyor secretari crida per ordre alfabètic les diputades i els diputats perquè depositen la papereta en l'urna)

(El senyor president procedix a l'escrutini)

Projecte de llei de creació del Col·legi Oficial de Pedagogs i Psicopedagogs de la Comunitat Valenciana. Esmena a la totalitat presentada pel Grup Parlamentari Esquerra Unida-Els Verds-Esquerra Valenciana: Entesa (RE número 54. 272, BOCV número 238).

El senyor president:

Pasamos al punto tercero del orden del pleno, que dice: «Debat de totalitat del Projecte de llei de creació del Col·legi Oficial de Pedagogs i Psicopedagogs de la Comunitat Valenciana. Esmena a la totalitat presentada pel Grup Parlamentari Esquerra Unida-Els Verds-Esquerra Valenciana: Entesa, registre d'entrada 54. 272,

Butlletí Oficial de les Corts

El senyor conseller de Justícia, Interior i Administracions Públiques:

(el senyor president colpeja amb la maceta)

Diari Oficial de la Generalitat Valenciana

En definitiva, señorías, creo que tenemos una excelente oportunidad de permitir al colectivo de pedagogos y psicopedagogos a sentar las bases que les permitan ofrecer sus servicios con las mayores garantías posibles, una apuesta en ese sentido que no hace sino favorecer de manera decidida su específica labor, además de permitir a la sociedad valenciana en su conjunto beneficiarse de su trabajo y actuaciones.

(Ocupa la presidència la vicepresidenta primera, Rosa Maria Barrieras Mombrú)

La senyora vicepresidenta primera:

Moltíssimes gràcies, honorable conseller.

Per a la defensa de l'esmena a la totalitat i en representació del Grup Parlamentari d'Esquerra Unida-Els Verds-Esquerra Valenciana: l'Entesa, té la paraula l'il·lustre diputat senyor Botella.

El senyor Botella i Vicent:

Gràcies, senyora presidenta.

Senyores i senyors diputats.

(La senyora vicepresidenta colpeja amb la maceta)

El Grup Parlamentari d'Esquerra Unida-Els Verds-Entesa hem presentat novament una esmena a la totalitat a este projecte de llei, com a tants altres que presenten respecte als col·legis oficials de qualsevol professió. Perquè nosaltres, ja ho hem repetit en infinitat d'ocasions, entenem que per damunt de l'obligatorietat d'estar en un col·legi determinat, està la llibertat de les persones a sindicar-se o no, a adherir-se o no a qualsevol institució, i en este cas a este col·legi que ací es presenta.

I, per tant, ja ho vaig dir en la intervenció que fa poc vam tindre ací d'un altre col·legi que vostés van presentar, nosaltres no tindríem ningun inconvenient en recolzar totes les lleis que vostés presentaren, que a més, dit siga de pas, ahir en el debat sobre la llei electoral el portaveu del Partit Popular feia referència a la quantitat de lleis que han fet ací en esta legislatura. Si mirem el contingut de les lleis, hi ha almenys un 50% de les lleis que s'han fet ací que són col·legis professionals. Perquè hi ha col·legis professionals de tot, fins i tot de cobradors del frac hi ha col·legis professionals. I la veritat és que això el que ve a demostrar és que el Partit Popular el que tendix és que esta institució vaja desprestigiant-se davant de l'opinió pública perquè, en compte de fer lleis que afecten la majoria de la població i que vagen en redundància del benefici de la població, el que vénen és a portar lleis que donen satisfacció a col·lectius reduïts i moltes vegades ni tant sols es fan la idea de donar satisfacció a eixos col·lectius, sinó de sumar el nombre de lleis per a després entrar en el rànquing i dir: «Ací hem fet no sé quantes lleis», i després tirar-se el

que d'eixa quantitat de lleis que s'han fet ací el 43% -i això ho dic als companys del Partit Socialista-, el 43% han sigut aprovades amb el recolzament d'algun grup d'esta cambra.

I jo crec que això és un avís per a navegants. Perquè d'ací sis mesos hi ha eleccions, d'ací ben poc s'entra en campanya electoral i el Partit Popular ja està en campanya electoral. I ja està dient que a més a més fa lleis que les consensua en algun dels partits d'esta cambra, la qual cosa demostra el caràcter consensuador del Partit Popular. L'engany els porta fins a eixos termes. Una altra cosa, clar, és que hi ha qui es deixa enganyar i es deixa portar, i aleshores eixes coses després es paguen.

Però, en fi, jo voldria dir que els arguments els han donat per activa i per passiva en totes les lleis que hem vingut discutint. Nosaltres entenem que, com he dit abans, si vostés elaboraren les lleis de col·legis professionals de qualsevol professió, llevant l'apartat d'obligatorietat d'estar adscrits a eixe col·legi, nosaltres les recolzaríem totes, totes, fins i tot la del cobrador del frac. Però, clar, quan ací es parla de l'obligatorietat, i a més està basant-se en preceptes preconstitucionals, perquè els col·legis professionals són conceptes preconstitucionals, la veritat és que nosaltres no podem recolzar este tipus de lleis, encara que s'adornen de la manera que es vullga i encara que facen referència a la professió que es vullga.

Perquè a més a més el que s'hauria de tindre en compte és que totes les lleis que vénen ací i que fan referència a infinititat de professions, doncs, home! , quina casualitat que fins ara eixes professions han funcionat en normalitat, i han funcionat bé, no han necessitat el col·legi! I ara resulta que entra pressa ací perquè hi haja un col·legi, que es el que va a assegurar que realment la professió es porte, com dia el senyor conseller, es porte en garanties i tinga millors condicions per als professionals, etcètera, etcètera. Home! Per què no ho han pensat. ? Perquè ja fa uns anys que vostés governen, no? Per què no ho han pensat abans si tant important era?

És que no era important, no era tant important. I aleshores el que passa és que com ací s'ha d'omplir el

de los récords. S'ha d'aparéixer ahí i dir «hem fet no sé quantes lleis», però mai diuen a l'opinió pública ni als mitjans de comunicació el contingut d'eixes lleis. De 100 lleis n'han fet 90 que no aprofiten per a res pràcticament. Això és el que haurien de dir, però això no ho diuen. I aleshores dóna la impressió que han estat fent molta feina.

Però jo crec que al llarg del temps, doncs bé, estes coses acaben veient-se realment, perquè la població es dóna compte si realment un govern fa lleis que l'afecten majoritàriament des del punt de vista positiu o no. I en este cas concret, com dic, nosaltres no podem recolzar aquesta llei únicament i exclusivament que per eixa qüestió de l'obligatorietat d'estar adscrits al col·legi professional.

(La senyora vicepresidenta colpeja amb la maceta)

A mi em sembla que -també ho he dit en altres moments- una vegada en este país s'instaura la llibertat sindical qualsevol persona té el dret i no l'obligació d'afiliar-se a qualsevol sindicat; no té, en este cas concret, per què tindre l'obligatorietat, sí el dret, però no l'obligatorietat d'estar adscrit a un col·legi professional per a exercir la seua professió.

Jo crec, en definitiva, són mesures coactives de cara als mateixos professionals que en un moment determinat no vulguen estar en eixe col·legi per les raons que siguen, no? , que jo crec que això entra dintre de la pròpia llibertat de cadascú.

I, per tant, a mi em sembla que tampoc fa falta allargar molt més el debat, com diuen, discutit

(la senyora vicepresidenta colpeja amb la maceta)

per activa i per passiva en totes les lleis que han vingut presentant. I al final este debat fins i tot es cansin, perquè sempre és la mateixa història, l'únic que canvia és el nom de la professió, però el contingut sempre és el mateix. Perquè, a més a més, si miren vostés el contingut d'eixes lleis és el col·legi professional de tal, actuarà en l'àmbit de la Comunitat Valenciana, afectarà a estos professionals i es publicarà en el butlletí oficial tal. Eixe és el contingut d'estes lleis sistemàticament.

I per a això no fa falta traure cap llei. Vostés trauen un decret, l'envien a eixos professionals, els diuen «a partir d'ara això funciona així i ja està». Però, en definitiva, a vostés el que els interessa és augmentar el número i dir «ací treballem més que ningú». Però jo crec que això un ha d'estar molt cego per a no vore-ho i, en definitiva, adonar-se que no és precisament el treball el que en este govern predomina si no més bé la pantomima i l'espectacle, que és al que ens tenen acostumats.

Res més i moltes gràcies.

La senyora vicepresidenta primera:

Moltíssimes gràcies, il·lustre diputat.

En representació del Grup Parlamentari Popular, per exercir el torn en contra, demana la paraula l'il·lustre diputat senyor Martínez.

El senyor Martínez Rodríguez:

Moltes gràcies, senyora presidenta.

Senyores i senyors diputats.

Como en otra ocasiones, estamos frente a un grupo de profesionales con la titulación adecuada y requerida al efecto del ejercicio de profesión, que de la mano de Consell, en forma de proyecto de ley, llama a las puertas de estes Corts, máxima representación de los ciudadanos y ciudadanas de la Comunidad Valenciana, para ser reconocidos como colegio profesional, en este caso, de dos profesiones tan importantes para la calidad de vida de las personas como la pedagogía y la psicopedagogía.

La senyora vicepresidenta primera:

Moltíssimes gràcies, il·lustre diputat.

Per a rèplica demana la paraula, en representació del Grup Parlamentari d'Esquerra Unida-Els Verds-Esquerra Valenciana: Entesa, l'il·lustre diputat senyor Botella.

El senyor Botella i Vicent:

Gràcies, senyora presidenta.

Senyories.

Senyor Martínez, evidentment jo crec que no anem a posar-se mai d'acord en estos temes, perquè si vosté repassa no ara, quan es publique el

d'esta cambra, s'adonarà vosté que no ha donat ni un sols argument, ni un, per a la defensa de la creació d'este col·legi o de qualsevol. Vosté s'ha passat el temps parlant-nos de la importància de les dos professions a les que fa referència el col·legi, de l'àmbit que abasta, dels temes que tracta. Però l'argument a favor del col·legi com a tal ni un. Perquè no té cap argument, senyor Martínez.

I vosté ha començat amb una cosa que pensava que era un argument i era dir-me que quan jo era més jove podria traure'm un queixal amb uns mitjans i ara resulta que és amb uns altres. Però què ha de vore això amb el col·legi? pregunte jo. Què ha de vore això amb el col·legi? És a dir, si vosté va a fer-se una operació a un hospital que no té tecnologia i demà se'n va a un altre que té tecnologia, estiga el col·legi o no estiga l'hospital és el que determina i vosté a l'hora d'elegir. Però, no obstant això, parlar d'això en la creació d'un col·legi no sé si té alguna cosa a vore. Jo segurament crec que no té res a vore, però vosté alguna cosa havia de dir i aleshores ho ha tractat ahí d'adornar, però res més.

Mire, hi ha una qüestió que m'ha cridat l'atenció, perquè ha parlat vosté de l'activitat dels pedagogs, dels psicopedagogs i tal, en fi esta retafila que vosté ha portat ací per a omplir el temps que li tocava i diu «i açò el que fa és donar-li carta de naturalesa al col·legi professional». És a dir, és un poc guanyar-se el premi, perquè vostés es posen la medalla. Si això és així, que no crec que siga eixe el tema, bé. Però no és eixa la qüestió per a fer una llei. És a dir, si hi ha un col·lectiu de professionals que actuen com cal, que és el que ha de ser, al final el premi no és dir «ara els concedim el col·legi». No. No.

Si ací del que estem parlant en el fons és de dos concepcions de quina és la societat moderna que volem construir. I vostés estan tornant a l'època dels gremis. És a dir, no estan construint eixa societat que vosté diu madura i democràtica i tal. No. No. Quan la societat és madura i democràtica no necessitat que cap llei li diga on ha d'estar adscrit un, s'adscriu on li dóna la gana, simplement. Perquè un mira les opcions i aleshores va i s'apunta.

Vosté, per exemple, a nivell polític ha mirat les opcions i ha dit: «Jo m'apunte al Partit Popular». Doncs, molt bé. Ningú li ha dit que ha d'estar obligatòriament apuntat al Partit Popular, no. Afortunadament això ja no es dóna. En altres èpoques un havia d'estar en l'OJE, després en les Jons, etcètera, etcètera. Però jo crec que a nivell social igual. Ningú pot obligar-lo a estar adscrit a ninguna part. I en este cas quan un és un bon professional o una és una bona professional no necessita estar obligatòriament adscrit, en este cas, a ningun col·legi.

Per tant, a mi em sembla que tota la tirallonga de. no d'arguments, sinó tot el que vosté ha estat contant-mos ací, de per a què aprofiten les professions i com mos ha parlat que inclús es plantegen realitzar activitats de formació. No hi ha cap d'estes qüestions que no estiga ja reglamentada o per llei o, en altres conselleries o en altres activitats, que poden fer perfectament, al marge del col·legi. I per tant, si vosté em diguera: «És que el col·legi va assegurar que als ciutadans i ciutadanes a qui va dirigida la seua activitat, va a donar-los estes garanties i estes llistes», parlaríem d'això.

Però no hi ninguna garantia de res, perquè ja li ho vaig dir en el col·legi anterior: el Col·legi de Metges existix des de fa molt de temps. Hi ha hagut casos, a pilots, de persones que han tingut problemes amb la sanitat per negligència dels mateixos professionals -d'alguns professionals-. I el col·legi ha estat calladet i han hagut de ser els tribunals els que actuen.

Per tant, això no és ninguna garantia de cara al ciutadà i la ciutadana; és una garantia segurament, per als que estan ahí, per al grupet. que en definitiva, el que determina és que vostés estan fent una societat basada en els gremis. I jo crec que això ni és modern, ni és de futur, ni és una societat que, en definitiva, tinga maduresa, cosa que demostra que vostés volen, de manera vetllada, estar tutelant la societat a través d'este tipus d'organitzacions.

I nosaltres creiem que la llibertat.

La senyora vicepresidenta primera:

Senyoria, vaja finalitzant per favor.

El senyor Botella i Vicent:

. -sí acabe, senyora presidenta- creiem que la llibertat està per damunt de tot i que una persona pot adscriure's a un sindicat, a un partit, a un col·legi, sense que ningú l'obligue. I quan ací es parla d'obligatorietat, vostés estan condicionant la vida laboral, inclús, d'estes persones, perquè si no estan col·legiats no poden actuar després en la societat.

Moltes gràcies.

La senyora vicepresidenta primera:

Moltes gràcies, il·lustre diputat.

Té la paraula, en representació del Grup Parlamentari Popular l'il·lustre diputat senyor Martínez.

El senyor Martínez Rodríguez:

Gràcies, senyora presidenta.

Mire, yo lo que intentaba explicarle, y no me parece una razón de peso su argumento, es que indudablemente, señor Botella, la profesión se va a ejercer con la misma calidad pero por esa regla de tres de «no creemos nada para que nada mejore porque ya se está haciendo con normalidad», señor Botella, nuestra sociedad no avanzaría ni a nivel normativo ni a nivel de prestación de servicios. Y esa es una cuestión que yo sí que le recomiendo de verdad, desde el respeto, que se la hagan ver, porque les está a ustedes dejando en el siglo XIX.

La senyora vicepresidenta primera:

Per a fixació de posició per part del Grup Parlamentari Socialista, té la paraula l'il·lustre diputat senyor Tomás Polo.

El senyor Polo Poveda:

Señorías, me corresponde fijar la posición del Grupo Parlamentario Socialista respecto a la enmienda a la totalidad presentada por el grupo de L'Entesa al Proyecto de ley de creación del Colegio Oficial de Pedagogos y Psicopedagogos de la Comunidad Valenciana.

Respecto -y sin tratar de entrar en polémicas con el proponente de la enmienda a la totalidad- decir que todos los colectivos, en general, tienden a asociarse tanto en colegios profesionales como también en asociaciones profesionales. La diferencia fundamentalmente estriba en que a los colegios profesionales, la ley, la administración les reviste de un poder, de una atribución o de una delegación del poder público para reglamentar su profesión, y esto lo distingue, evidentemente de las asociaciones profesionales.

La senyora vicepresidenta primera:

Moltes gràcies.

Sí, em demana per a rèplica, en representació del grup parlamentari que ha presentat l'esmena a la totalitat, l'il·lustre diputat, senyor Botella.

El senyor Botella i Vicent:

Gràcies, senyora presidenta.

Senyories, senyor Polo, em donava la impressió que era el seu grup el que recolzava el Govern i no el diputat que ha intervingut anteriorment. Perquè, efectivament, ha donat vosté més arguments, en este cas, per a defendre el col·legi que el senyor Martínez.

Però mire vosté, una de les qüestions que ha plantejat al principi és que fa any i mig que l'associació de professionals ha sol·licitat crear el col·legi. A mi em sembla perfecte que hi haja un col·lectiu, el que siga, que vinga i sol·licite la creació d'un col·legi professional; jo crec -ja ho he dit des del principi- que tots els grups parlamentaris hi estaríem per recolzar, perquè, efectivament, la societat s'organitza. Però s'organitza lliurement, lliurement; i «lliurement» significa que la creació d'un col·legi professional, siga este o qualsevol altre, es crea i després ha de tindre els mecanismes capaços d'atraure els professionals perquè hi estiguen adscrits; és a dir donar-los una sèrie d'avantatges des del mateix col·legi, que faça possible que la gent veja que és bo estar en el col·legi. Però quan resulta que hi ha un precepte que obliga d'entrada ja a estar en el col·legi, doncs la veritat és que això no és garantia de res. No és garantia de res; simplement és obligatorietat.

I encara que vosté vinga ací a contar-me el tema que el Tribunal Constitucional en el seu moment va fer una sèrie de consideracions al respecte, jo crec que vosté coneix perfectament com es va elaborar el tema dels col·legis professional a l'hora de la Constitució, i que era aleshores president del col·legi d'advocats el senyor Pedrol Rius, va ser qui va forçar que el tema dels col·legis es mantinguera; i va ser una qüestió de debat molt forta i molt important a l'hora d'elaborar el tema constitucional en eixa qüestió.

I jo crec que a la fi, doncs, es va deixar passar el tema però -diríem- que comentant les coses de la Constitució, queda un tant desfasada, perquè jo crec que els treballadors i les treballadores de qualsevol altra professió, en general, també senten la necessitat d'organitzar-se; s'organitzen en sindicats però s'afilien al sindicat que volen, no s'afilien a un únic sindicat; s'afilien al que volen i s'organitzen en el que volen i actuen des d'ahí com creuen convenient. I per tant, no hi ha una única direcció, que és la que decidix sobre les seues professions, sobre els seus convenis, etcètera, etcètera, etcètera.

I jo crec que, en eixe aspecte, no pot quedar en l'aire, com ha deixat abans el representant de Partit Popular, que és que el Grup Parlamentari d'Esquerra Unida-Els Verds estem sistemàticament en contra que la gent s'organitze. No, no. Nosaltres estem en contra que se'ls obligue a organitzar-se, que és una altra cosa.

Perquè, efectivament, l'administració ha de posar a l'abast de tot el món els mecanismes perquè els ciutadans i les ciutadanes en la seua professió es puguen organitzar. Però una cosa és posar al seu abast els mecanismes i una altra cosa és dir-los: «I ara passen pel tub i ahí han d'estar vostés». Perquè, aleshores, això no té res a vore amb ajudar a organitzar-se a la societat i fer possible que la societat actue lliurement.

Vosté, en fi, ha parlat també de la capacitació professional. Totes eixes coses jo crec que estan de sobra, perquè això és una cosa que es dóna per sabut, el fet que aquelles persones que estan llicenciades en eixa professió, que a més a més la seua capacitat la demostren dia a dia en la seua pràctica, no necessiten del col·legi professionals per a demostrar eixa capacitació professional. No, no necessiten d'això.

I, per tant, a mi em sembla que tota la sèrie de plantejaments que ha fet vosté, com el mateix representant del Partit Popular al respecte, comptant les excel·lències dels professionals, que tots podem estar d'acord, estan de sobra a l'hora de, al mateix temps, dir-los: «Totes estes són les excel·lències que tenen vostés, però això té un preu, i és que ara s'han d'adscriure a este col·legi obligatòriament».

La senyora vicepresidenta primera:

Senyor Botella, vaja finalitzant.

El senyor Botella i Vicent:

Sí, acabe, senyora presidenta.

Mire, no, perquè es pot tindre la capacitat, es pot exercir, com s'ha demostrat fins ara que es pot exercir, sense necessitant d'estar en eixe col·legi. I si volen estar, estaran voluntàriament. Jo estic segur que si es fa voluntari, i el col·legi treballa adequadament, tindran a la majoria o a la totalitat dels professionals adscrits a eixe col·legi. Ara, si això al final és un regne de taifes per a uns quants i són els qui volen tindre al conjunt dels professionals, eixa és una altra cosa. I això jo crec que vostés no deurien col·laborar aprovant este tipus de lleis, perquè damunt se'ls torna en contra quan ixen ací els representants del Partit Popular.

La senyora vicepresidenta primera:

Senyor Botella, per favor.

El senyor Botella i Vicent:

. a dir que la majoria, o una part molt important, de les lleis s'han aprovat amb el recolzament de vostés.

Moltes gràcies.

La senyora vicepresidenta primera:

Moltes gràcies.

Sí, senyor Polo, té vosté la paraula.

El senyor Polo Poveda:

(la senyora vicepresidenta primera colpeja amb la maceta)

La senyora vicepresidenta primera:

Moltíssimes gràcies.

Finalitzat el debat, anem a passar a la votació.

(Ocupa la presidència el president, senyor Julio de España Moya)

El senyor president:

Proposició de llei de reforma de l'article 11 de la Llei 1/1987, de 31 de març, electoral valenciana, presentada pel Grup Parlamentari Popular (RE número 50. 762, BOCV números 207 i 209). Criteri del Consell (RE número 51. 065, BOCV número 210).

El senyor president:

Procedemos al desarrollo del punto siguiente, que es: «Presa en consideració de la proposició de llei de reforma de l'article 11 de la Llei 1/1987, de 31 de març, electoral valenciana, presentada pel Grup Parlamentari Popular».

El senyor secretari primer:

Gràcies, president.

(el senyor president colpeja amb la maceta)

, de 31 de marzo, electoral valenciana. La Mesa de Les Corts, en la reunión del 15 de junio de 2006, ha admitido la citada iniciativa legislativa, publicada en el

Boletín Oficial de les Corts Valencianes

número 207, de 23 de junio de 2006, y remitida al Consell para su oportuna tramitación. De conformidad con lo dispuesto en el artículo 119. 2 del Reglamento de Les Corts, el Consell manifiesta el siguiente criterio:

El Consell comparte plenamente la necesidad de reformar el artículo 11 de la Ley 1/1987, de 31 de marzo, de la Generalitat Valenciana, electoral valenciana, puesto que tal precepto al fijar que Les Corts estarán compuestas por un número de 89 diputados, ha devenido contrario al artículo 23. 1 de l'Estatut, que fija el número mínimo de diputados en 99.

(Ocupa la presidència la senyora vicepresidenta primera, Rosa María Barrieras Mombrú)

La senyora vicepresidenta primera:

Moltíssimes gràcies, senyor secretari.

Anem a passar al torn a favor. Per part de l'il·lustre síndic del Grup Parlamentari Popular, senyor Castellano.

El senyor Castellano Gómez:

Gràcies, senyora presidenta.

Senyories.

El meu grup presenta esta proposició de llei per dos raons fonamentals: la primera raó per un acte de responsabilitat política i, la segona raó, per un acte de compliment de la llei, però de compliment de la llei, ni més ni menys, de la nostra norma institucional bàsica, ni més ni menys que del nostre Estatut d'autonomia.

Perquè, senyories, hi ha principis que des d'un parlament i des de la política no es poden obviar, i no hi ha ninguna justificació ni ninguna excusa que puga obviar eixos compliments, el primer de jerarquia normativa.

La modificació de l'Estatut comporta una votació, que s'ha fet pel 95% dels vots d'esta cambra, i el 95% dels vots de les Corts Generals, en la qual s'establix que esta cambra ha de tindre un nombre de diputats no inferior a 99. I això està aprovat en el nostre Estatut d'autonomia. I per jerarquia normativa, l'Estatut d'autonomia és la norma més important que tenim, a més, com a llei orgànica.

Per tant, vull ser molt clar després del debat que tinguérem ahir en la proposició de llei del Grup Parlamentari Socialista.

(La senyora vicepresidenta colpeja amb la maceta)

-Gràcies, senyora presidenta-. Vull ser molt clar dient que seria un acte d'il·legalitat clara i palmària votar en contra d'esta proposició de llei, que sols planteja una cosa que ja està votat i aprovat en una llei superior, que ni més ni menys és l'Estatut d'autonomia. I a més de ser un acte d'il·legalitat, seria un frau, un frau per part de qui ho faça, per fer-ho amb fins electoralistes. Perquè no es pot votar a favor de 99 en l'Estatut d'autonomia i ara no harmonitzar-ho i no votar exactament el mateix en la llei electoral. És una cosa que ni té excusa, ni té explicació, ni té justificació ni es pot fer des de la seriositat i des de la responsabilitat.

(la senyora vicepresidenta primera colpeja amb la maceta)

, acte de responsabilitat política, acte de compliment de la llei, perquè primer està el principi de jerarquia normativa.

Segon, el principi de legalitat. Mire vosté, el principi de legalitat és una cosa molt clara. S'ha de complir sempre la llei, i una llei que a ningú li han imposat, sinó que s'ha votat voluntàriament a través d'un consens polític de les forces polítiques representades ací.

Tercer punt. Per què no té ninguna explicació, ninguna excusa, ninguna justificació no votar açò per unanimitat? Pel tema dels actes propis del grups parlamentaris representants en esta cambra. I m'explique. Actes propis perquè en la ponència estiguérem tots d'acord per unanimitat en establir el nombre de 99 diputats. Actes propis perquè hi ha un pacte institucional firmat entre partits polítics, Partit Popular i Partit Socialista, en el qual s'establix clarament, negre sobre blanc, 99 diputats. Actes propis perquè en la proposta que fan vostés de proposició de llei establixen en eixe article concret, l'article 11, establixen 99 diputats. Actes propis perquè en les votacions particulars d'eixe article, vostés i tots voten per unanimitat el tema. o, almenys, el Partit Socialista vota a favor dels 99 diputats.

Per tant, totes les votacions i totes les propostes que s'han fet respecte al nombre de diputats, senyories, s'ha fet amb el vot favorable del Partit Popular i del Partit Socialista.

(La senyora vicepresidenta primera colpeja amb la maceta)

Per tant, és un acte d'il·legalitat no vol fer-ho, és un acte d'obstruccionisme institucional, és un acte de no tindre responsabilitat política en esta cambra, i jo crec que això és una cosa molt greu en algun partit que vullga tindre, sobretot, responsabilitats de govern. Fer obstruccionisme institucional per interés electoral és una cosa que no es mereixen els ciutadans i ciutadanes de la Comunitat Valenciana. I voler instrumentalitzar lleis per a complir una cosa que no mane ni que exigisca l'Estatut, jo crec que encara és absolutament més greu.

Però es que, a més, és tan palmari el que estem parlant que, com vostés saben, no hi ha ninguna disposició derogatòria del nostre Estatut que diga que deroga la llei electoral, o ninguna part de la llei electoral, absolutament ninguna. És que estem parlant d'una cosa que es cau pel seu propi pes. Estem parlant d'una cosa que no faria falta ni debatre-ho en esta trona, ni debatre-ho en esta trona, si es té un mínim de responsabilitat i de seriositat institucional i política.

I mire, i presentem també esta proposició de llei perquè hem fet intents molt seriosos que impere el sentit comú, impere la racionalitat i impere la responsabilitat. Com resulta que no ha sigut possible, perquè ací s'anteposen els interessos partidistes per damunt dels interessos electorals, mosatros hem hagut de presentar

esta proposició de llei que, a més, ho havíem enunciat.

Però, mire vosté, vaig a dir-los més, senyories. Les decisions en política se deuen basar en arguments i se deuen basar tenint en compte l'interés general de la comunitat i de la gent, i no se deuen basar en

i interessos preelectorals. Crec que les decisions en política, quan se basen en això, són un llast per a qui ho fa d'eixa manera. Totes les decisions en política se deuen basar en arguments, se deuen basar en l'interés general i no per

electorals com vostés estan actuant en este sentit.

I els vaig a donar més arguments que no doní en el dia d'ahir i els vaig a donar hui. Mire, diuen que en eliminar el llistó electoral del 5% de l'Estatut estaven plantejant vostés que això havia de modificar altres coses, que no tenen res a vore, com el nombre de diputats que estaven parlant. Mire, en Galícia, en Cantàbria, en La Rioja, en Múrcia, en Extremadura, en Balears, està el 5% del llistó electoral -com vostés bé saben- i no està en l'Estatut d'autonomia, està en la llei electoral. Igual que la resta i la majoria de comunitats autònomes, tenen el 3% en la seua llei electoral i no està en l'Estatut.

Per tant, no pressuposa absolutament res que estiga o que no estiga el llistó electoral. Jo crec que això és una cosa tan objectiva que no es ni mereixedor ni de discussió. Però, li vaig a donar encara més arguments, que és el que val en política, arguments, i no subjectivitats que no porten a cap lloc, arguments.

La reforma de l'Estatut canvia el terme verbal en què estava redactat quan s'està parlant del sistema de diputats i quan s'estava parlant del tema del llistó electoral. Vosté sabrà, i, si no, els ho recordaré, a les seues senyories, que anteriorment se parlava que «el sistema de elección de diputados, etcétera, etcétera. en la forma que determine la Ley electoral valenciana». És com estava redactat anteriorment la legislació. Mire vosté, en l'article 23. 1 actualment diu, respecte el sistema d'eleccions dels diputats, canvia la forma verbal i diu: «. en la forma que determina la Ley electoral valenciana». No que determine o que pueda determinar, sino que «determina la Ley electoral valenciana».

Però, és que si anem a l'article 23. 2, quan està parlant precisament del llistó electoral i de l'exigència del nombre de vots per a poder obtindre escó parlamentari, l'article 23, paràgraf segon, actualment redactat, també canvia la forma verbal, i quan fa referència al nombre de vots, diu, no «los que exija», no, sinó «los exigidos por la Ley electoral valenciana». «El número de votos exigidos». És a dir, canvia la forma verbal perquè no hi haja cap dubte jurídic respecte estes qüestions.

Per tant, per tant, jo crec que -com dia- estem davant un acte simplement de maduresa política, de responsabilitat institucional i de seriositat de les formacions polítiques, no perquè voluntàriament tant el Partit Popular com el Partit Socialista hagen proposat i votat en més de quatre ocasions els 99 diputats, sinó perquè, a més a més, cal complir la jerarquia normativa perquè una llei inferior ha d'harmonitzar-se sempre a una llei superior que, a més, li feia falta una majoria qualificada i s'ha votat recentment fa uns mesos. Amb la qual cosa, jo crec que estem parlant d'una cosa que ni tan sols hauria d'existir un debat en esta cambra respecte eixa qüestió.

Ara, quan se planteja que s'haja d'unir el debat del llistó electoral al nombre de vots, simplement s'està fent ací, en estos moments, filibusterisme parlamentari, en el sentit que no té res a veure una cosa amb l'altra; una cosa és l'exigència de l'Estatut d'autonomia i una altra cosa és voler traure rèdit electoral incomplint el que vostés han proposat i han votat en reiterades ocasions, incomplint el que vostés lliurement han pactat a nivell de partit i, a més, volent forçar un acte clarament d'il·legalitat en votar una cosa en una llei superior i ara no voler votar-ho per no sé quin interés partidista en la Llei electoral valenciana.

Per tant, això simplement se diu seriositat, responsabilitat i se diu simplement un acte d'il·legalitat o manipulació d'un tràmit parlamentari. És aixina de clar. Per tant, jo confie que les seues senyories, en l'altura de mires que els ciutadans entenen que hem de tindre tots i cada un dels diputats i diputades d'esta cambra, rectifiquen, i espere que no cometen eixe error una vegada més i que, sens dubte, esta cambra tinga la credibilitat i la confiança que sempre deu tindre per part de tots els ciutadans i de totes les ciutadanes.

Per tant, és molt clara la presentació de la proposició de llei: responsabilitat política, responsabilitat institucional i compliment de la llei, cosa que no hauria ni de debatre's en estos moments.

Moltíssimes gràcies.

(Aplaudiments)

La senyora vicepresidenta primera:

Moltíssimes gràcies, il·lustre diputat.

Té la paraula, en representació del Grup Parlamentari Socialista, l'il·lustre diputat senyor Such.

El senyor Such Botella:

Moltes gràcies, senyora presidenta.

Senyories, després de tot el que poguérem viure ahir, després de tot el debat que poguérem tindre, que va ser extens, per a fixar les posicions de cada grup parlamentari, jo crec que el Partit Popular portant en estos moments esta proposició de llei l'única cosa que vol és fer-mos perdre el temps, perquè sap perfectament com està la situació. I vol fer-mos perdre el temps i si tingueren un poc de vergonya ho hagueren retirat, després del debat d'ahir, hagueren retirat esta proposició de llei i no estaríem ací ara, en estos moments, discutint i podríem estar avançant en altres qüestions que són importants.

Però, no, el Partit Popular continua erra que erra en intentar demostrar un argument que és completament fals al nostre entendre. I haurà de comprendre el senyor Castellano que n'hi ha opinions distintes i diverses a les sentències que permanentment promulga el senyor Castellano. Perquè, no són arguments el que posa ací damunt la taula, són sentències. O siga, això és la llei, i la llei és el que jo dic. I jo crec que cal ser més demòcrata, cal admetre que hi ha distintes opinions i cal també reconéixer que es pot discrepar en determinades coses i que no tot és el que u diu, que, per cert, el Partit Popular està molt acostumat que siga sempre la veritat de tot, la llei i la sentència, el que ells plantegen.

Mire, no és cert que l'únic tema electoral que diga l'Estatut, que cal desplegar, siga el dels 99 escons. No és cert! Perquè, entre altres coses, si es va llevar el sostre electoral de l'Estatut és perquè anàvem a marcar un altre sostre electoral. Nosaltres aixina ho entenguérem, el Partit Popular no. Però, nosaltres no mos enfadem si el Partit Popular pensa d'una forma distinta. I, per tant, ha d'entendre que tampoc s'ha d'enfadar si nosaltres llevant el sostre electoral de l'Estatut teníem la intenció de fer una llei electoral i de rebaixar el sostre electoral, perquè és tan legítim una cosa com l'altra.

Per tant, una primera cosa que per al nostre entendre és falsa, des de la nostra modesta opinió, senyor Castellano. És fals que sols l'únic mandat que diu l'Estatut és que cal posar el nombre d'escons. No és de veres.

Mire, vosté parla de fins electoralistes. De fins electoralistes, vostés són els que menys poden parlar, els que menys. Mire, la majoria de tots els compareixents en la reforma de l'Estatut advocaren clarament per la rebaixa electoral al 3%, la majoria. Evidentment, la majoria. La majoria de les entitats socials d'esta comunitat advoquen per la rebaixa electoral al 3%. La majoria dels partits polítics d'esta comunitat advoquen també per la rebaixa electoral. Per cert, vostés no són la majoria social d'esta comunitat. No ho són, per desgràcia. El dia que tinguen la meitat més un dels vots de tots els votants, aleshores seran la majoria social, mentrestant no ho són. Avui vosté sap que entre els vots i la suma de la resta, doncs, sumen més que. Vostés ho saben! Per tant, vostés no són la majoria social. I en eixe sentit, si la resta està demanant que se rebaixe el sostre electoral, qui és el que no vol baixar-ho per fins purament electoralistes? Perquè tenen por a perdre. El que vostés no s'accepten rebaixar açò és simplement per por, per por, per por.

I jo ahir li dia una reflexió -que li la torne a dir per si servix per a alguna cosa- i és que la política és l'art de fer-ho possible, no la

que vostés plantegen és el de sempre: «o fan el que jo dic o açò és la catàstrofe més gran de la història de la humanitat». No, no, vostés plantegem sempre la

és: «jo m'he mantingut permanentment en el tema del 5%». Mire, doncs, sap què? Moltes vegades canviar, escoltar, escoltar la gent i rectificar és de savis. I moltes vegades dir que u és coherent permanentment en una determinada possessió és intransigent -li ho dia ahir i li ho torne a repetir-. Si vostés hagueren fet, almenys, el més mínim esforç per intentar consensuar i acordar alguna cosa, acordar alguna cosa en este sentit, nosaltres haguérem estat disposats perquè creiem que les posicions no són numantines, les que cal mantindre en política, perquè en política el més important és l'acord, el consens i el diàleg. I vostés en este tema no tenen cap intenció. Mos ho han repetit fins a la sacietat: «no ho tocarem i no ho tocarem». Per què? Perquè tenen por. I els fins electoralistes, efectivament, són els que vostés es plantegen.

Mire, i ací vosté ha fet una al·legoria sobre el tema que no havia una disposició derogatòria de la llei electoral. Doncs, sap què? Perquè no està eixa disposició derogatòria vostés s'atrevixen a fer el que hui porten ací, s'atrevixen a fer el que hui porten ací. Si hi haguera una disposició derogatòria, un altra cosa haguera cantat, i vostés s'hagueren hagut de seure a negociar i a acordar perquè hi haguera llei electoral en esta comunitat. Però, com no n'hi ha, doncs, s'atrevixen a estes coses! A dir: «Ací han de tragar tots per on mosatros diguem». Ni baixar el sostre electoral! Ni la paritat en les llistes! Ni diputados i diputadas! Ni no sé què ni no sé quant. Res! És el tema de tancar el dubte jurídic que existix respecte el nombre de diputats que marca l'Estatut, que és mínim de 99 i que hauria d'estar fixar en la llei electoral.

Eixe dubte jurídic és el que a vostés els duu a portar açò ací; per cert, portar açò ací de pressa i correguda, de pressa i correguda. Perquè només es va enterar vosté que nosaltres anàvem a presentar la llei electoral, van baixar corrent a presentar una proposició de llei electoral d'un únic article, que, a més a més, s'equivocaren, i no posaren «proposició de llei», sinó que posaren «proposició no de llei», i després hagueren de corregir, però no sols en això, sinó en tres errors més que han hagut vostés de rectificar i solucionar de forma urgent i de pressa i correguda.

Mire, senyor Castellano, jo li reitere que cal canviar de posicions, cal fer variacions, cal acordar. El que no pot ser és que permanentment en eixa coherència pura que vostés plantegen de rigor i de sentència, de tot el que plantegen, no vullguen acceptar el que opinen la majoria, la majoria social d'esta comunitat, la majoria dels partits polítics d'esta comunitat que opinen diferent a vostés. Vostés volen fer una

amb este respecte.

I parla vosté de coherència. No, vosté ha de parlar d'oportunisme, que és el que vostés practiquen. Perquè vostés en el tema de la llei electoral, si parlara de coherència, vosté en la seua llei haguera plantejat totes les esmenes que ahir va plantejar, i tot el que vosté volia plantejar, si vostés foren coherents. Però, no, vostés el que practiquen és l'oportunisme i l'oportunisme de dir: «Sols mos interessa açò», fent el ridícul més espantós, perquè el mínim que haguera pogut fer era fer una Llei electoral valenciana desenvolupada amb les esmenes que vostés ahir feren al nostre text, dins d'esta pretensió d'estafa política i esta pilleria que varen fer vostés el dia de la votació de la presa en consideració de la nostra proposició de llei. Vostés no han actuat en coherència del desenvolupament estatutari i dels principis de legalitat, jerarquia, normativa i no sé què. Mire, mire, vosté està molt acostumat a fer sentències permanentment.

Per acabar, perquè ahir ja ho debatérem, i no volem perdre massa temps en açò, no volem perdre massa temps, com vostés plantegen açò de forma oportunista, damunt ho han fet de pressa i correguda i damunt no tenen cap intenció de consensuar ni acordar absolutament res d'allò que realment està interessant a la societat, vostés es mantenen en este tema. I nosaltres anem a dir-li: una reforma parcial minúscula, d'un únic article d'una llei electoral que necessita ser reformada en profunditat, una reforma parcial tan curta de mires i tan poca cosa, nosaltres, senyor Castellano, desgraciadament, no anem a votar a favor de la presa en consideració.

Gràcies.

(Aplaudiments)

La senyora vicepresidenta primera:

Moltes gràcies, senyor Such.

Demana la paraula per a rèplica, l'il·lustre síndic del Grup Parlamentari Popular, senyor Castellano.

El senyor Castellano Gómez:

Gràcies, senyora presidenta

Que no vagen a votar a favor de la nostra proposició de llei no és ninguna novetat. Si no voten ni el que vostés mateixa presenten, com van a votar a la nostra! Això sí que és el ridícul i la vergonya aliena més gran que ha passat en este parlament, senyor Such.

Mire, nosaltres parlem de coherència, de credibilitat, de serietat i responsabilitat, una cosa que vosté no pot sostindre ací amb arguments. Perquè no ha donat cap argument. Jo li he donat l'argument de les formes verbals, ahir li doní un muntó d'arguments; li he donat els arguments de l'anterior redacció de l'Estatut i de la nova redacció de l'Estatut de l'any 2006. Vosté és que no dóna cap argument. Vosté ve ací a fer una perorata política sense arguments, perquè no en té.

I, mire vosté, ací no estem parlant del llistó electoral. Perquè el llistó electoral no hi ha cap de dubte jurídic, absolutament cap. Cal anar a l'article 12 de la llei electoral que fica que és el 5%. Si no hi ha cap dubte jurídic només que en la seua imaginació de perdedor. No hi ha cap dubte jurídic. El llistó electoral és un 5%, perquè l'Estatut diu no «como determine o como pueda determinar o como pueda exigir» sino «como determina la ley electoral». Y la ley electoral detrmina de manera clara el 5%.

Ací no estem parlant d'altra cosa. I la proposició de llei del meu grup parlamentari parla del nombre de diputats. No està parlant dels llistó electoral. Però vostés, que són. per nerviosisme electoral, els qui trauen el tema del llistó electoral, perquè ¿qui ha tret a debat el llistó electoral? No l'ha tret el Partit Popular, el trau el Partit Socialista. O ací de què estem parlant, senyor Such? Ni un argument ni mig. Espere que quan torne a pujar a la trona me rebata algun argument. Vosté diu que jo done sentències. Ninguna. Jo he donat raons i arguments que vosté ni en tot el dia d'ahir, ni de hui, ha sigut capaç de debatre'm cap, absolutament cap, i portar el debat on no toca. Ací no estem debatent el llistó electoral, ací estem debatent el nombre de la cambra de 99 diputats, que vosté ha proposat i ha votat en diverses ocasions. I no estem debatent altra cosa, si és que no estem debatent una altra cosa!

I vosté diu: «una qüestió d'oportunisme». És a dir, oportunisme és presentar una proposició de llei per a complir l'Estatut d'autonomia? Oportunisme és presentar una proposició de llei per a complir la llei per jerarquia normativa? El que vosté ha fet és un acte d'il·legalitat. Vosté està fent un acte d'il·legalitat i d'obstruccionisme. Perquè vosté ha votat i ha presentat en la seua proposició de llei i ahir votà parcialment, ahir votà parcialment els 99 diputats en la seua proposta de llei. Mire vosté si és incoherent i, amb perdó, si és irresponsable políticament parlant. Mire-ho vosté!

I ara per un interés partidista resulta que vosté diu que el que jo he proposat i he votat en reiterades ocasions ací i en Madrid ara no ho vote perquè he de fer xantatge amb allò del llistó electoral. Mire vosté si ací els únics que podem parlar de coherència, perquè el temps dóna i lleva raons i el temps fica a cada un en les votacions i en les actes de les sessions, són mosatros, que no hem variat en el llistó electoral i que no anem a variar. Vostés varien com les

. Cada dia diuen una cosa. I vostés sí que ho diuen sense arguments. I damunt ve ací vosté a permetre's el luxe de dir que mosatros sentenciem. Mosatros donem arguments i donen raons i encara no n'ha rebatut cap. I sap per què? Perquè sap que tenim raó. Perquè sap que açò és una pantomima impresentable en este parlament que el que vostés han aprovat en l'Estatut no vulguen ara reflectir-lo en la llei electoral. I damunt ho dóna sense arguments.

I jo no sentencie absolutament res. Mire vosté, li he donat arguments jurídics i polítics que vosté no m n'ha rebatut cap. I espere, que li queda ara un torn, que em rebata encara que siga un, perquè tinga un mínim de serietat este debat, almenys que tinga un mínim de serietat. I no confonguem ací. I li recorde una proposició de llei per a sols modificar un article que vostés en la seua proposició de llei el redactaren exactament igual i ahir el votaren tal qual en una esmena parcial. De què estem parlant ací? De què estem parlant ací? Qui és el qui està cometent un frau electoral als ciutadans i una il·legalitat ? Qui està fent obstruccionisme institucional? Perquè ací no hi ha ningun dubte jurídic del llistó electoral. I vostés inclús, quan parlem del tema del nombre de diputats, vol mesclar pel mig el tema del llistó electoral. Però si és que no s'ha de mesclar! Per no s'adona que damunt ve ací a intentar donar lliçons i a desqualificar i no ha donat ni una raó ni jurídica ni política. Done'n una!

I parla vosté de recerca de consens i de menejar fitxa. Si és que fa set mesos ja els donàrem nosaltres un text per a fer-la conjuntament i no volgueren. Perquè vostés, excepte que els toque el llistó electoral, que no ho exigix l'estatut, que no té absolutament res a vore i que està aprovat ja de manera clara i definitiva en la llei electoral, amb els vots de vostés -li ho recorde-. Perquè la Llei electoral valenciana té els vots de vostés i té una defensa furibunda fins fa quatre mesos per vostés. I parla vosté de coherència? Per amor de Déu, senyor Such, estem en una tribuna pública, ¿com s'atrevix vosté a parlar de coherència ací si fins fa quatre mesos estaven defenent, si fins fa quatre mesos estigueren votant, inclús a Madrid i ací, votant, i si vostés han proposats el 99 diputats i ahir ho tornaren a votar? O és que no sap vosté el que vota? O és que vosté no sap el que vota?

Per tant, queda molt clar, queda molt clar -i així constarà en el

que el que vostés estan fent ací és una il·legalitat. No voler una cosa que ha aprovat en l'Estatut d'autonomia reflectir-lo en la llei electoral, el nombre de 99 diputats, quan està aprovat i firmat i més en reiterades ocasions i que no té res a vore en altres qüestions que podrem parlar tot el que vosté vulga d'eixes altres qüestions, podrem parlar tot el que vosté vulga. Però que vosté vulga manipular, hipotecar, enganyar.

La senyora vicepresidenta primera:

Senyor Castellano, vaja finalitzant, per favor.

El senyor Castellano Gómez:

. en el tema dels llistó electoral, que a més li recorde que són vostés els únics que l'han tret a debat polític. No ha sigut ni el meu grup parlamentari, ni el meu partit; són vostés els únics que ho han fet.

Per tant, jo esperaria, jo crec que jo i els ciutadans esperarien un poquet almenys d'arguments i de raons polítiques i jurídiques en el seu cas i no vindre ací a fer soflames polítiques per intentar enganyar a la gent. Perquè crec que enganyar ja no enganyen més vostés.

Moltes gràcies.

(Aplaudiments)

La senyora vicepresidenta primera:

Moltes gràcies, senyor Castellano.

Té la paraula el senyor Such.

El senyor Such Botella:

Moltes gràcies, senyora presidenta.

Senyor Castellano, les consideracions jurídiques li les deixe a vosté, a vosté totes, perquè ací jo he vingut a parlar de política i crec que ací a les Corts parlem de política. I, li repetisc, és que vosté no vol escoltar absolutament res, vosté està en la seua teoria jurídica dels principis de no sé què. I jo li dic que vinguem a parlar de política i vinguem a parlar seriosament. Vostés estan permanentment fent sentències que tot el que diuen és el jurídic, és el legal. Bé i ho ha tornat a repetir. Bé, tot això per a vosté. Vinguem parlar de política i a fer possible que les distintes pretensions dels grups parlamentaris puguen confluir en un acord. Eixe simplement és l'aspecte. Però vostés no volen, no ho han volgut mai. I s'emparen en coherència, en serietat, en rigorositat per a dir que no. I ja li dic que l'art de la política és fer-ho el possible, fer el possible, i fer el possible se suposa que és treballar pels acords i el consens que vostés, mire, no han volgut mai.

Li reitere que la seua iniciativa és una iniciativa oportunista, és oportunista. I que no va encaminada només que a satisfer les seues necessitats electorals. Va encaminada exclusivament a satisfer les seues necessitats electorals i els seus principis de tindre a tota la dreta, extrema dreta i tot el que puguen agarrar en el seu partit, en el seu partit. Ho tenen ací, sí, eixe és el concepte que tenen vostés de ser el gran partit de la dreta i l'extrema dreta. Molt bé, ja ho són. I vostés amb esta oportunitat van a fer que açò siga i continue així. Però és oportunista.

I quan vosté parla que «que estem parlant només d'açò». Bé, estem parlant només d'açò, perquè vostés volen que parlem només d'açò. I si vostés volen que parlem només d'açò els altres ja no podem parlar del que vulguem o del que considerem. Ahir tinguérem l'oportunitat de parlar de moltes altres coses. I vostés, fent ús de la majoria d'esta cambra, vostés agarraren i eliminaren el que consideraren, el que consideraren ho eliminaren.

Per cert, parla vosté de coherència? Votaren a favor la presa en consideració d'una proposició que estava el 3%! La primera vegada, i passarà als anals de la història també del Partit Popular que votaren a favor la presa en consideració. O és que quan estem parlant d'una norma només cal treballar un únic article, perquè és el que li interessa al grup majoritari?

Diga-li alguna cosa, perquè jo no l'he interromput per a res. O és que sols es pot parlar i cal parlar del que diu el grup majoritari? «Este és l'article que ens interessa, els altres. , això és vulnerar no sé què i això és no sé quant». No, no. Li dic que és oportunista i nosaltres no anem a entrar en eixe joc. Li he dit abans que després del debat d'ahir vosté haguera pogut retirar això.

Mire, i parla d'obstruccionisme, senyor Castellano, d'obstruccionisme! El que vostés fan evitant que 200. 000 valencians tinguen representació en esta cambra! Vostés estan obstruint, realment, que els ciutadans puguen tindre representants ací! Això sí que és obstruccionisme, això és obstruccionisme el que vostés fan. I si ara volem que tinguen major representació, que la democràcia siga de major qualitat, vostés no, vostés volen una democràcia limitada als interessos del Partit Popular. Eixe és l'interés que vostés tenen.

(Aplaudiments)

Mire, senyor Castellano, li ho torne a repetir, no sé si li donarà igual o no voldrà escoltar-ho: nosaltres estem oberts que puguem treballar tots junts per a tindre una llei electoral. Però, li reitere, no només dels temes de què vosté vol parlar sinó apropant posicions i intentant que realment puguem estar tots d'acord amb les regles del joc. Perquè, li reitere, la Llei electoral valenciana són regles del joc per a tots. I, en este cas, vostés s'han encabotat que les regles del joc siguen les que vostés diguen, com sempre fa el Partit Popular. Les regles del joc són les que a vostés li interessen. I jo li dic, jo li dic que les regles del joc han de ser les que a tots interessen i perquè siga per a tots ha d'haver un consens i un acord. Però vostés no estan per l'acord ni el consens, vostés seguixen ancorats en la intransigència permanent.

I jo no sé si ja li ho he dit moltes vegades, que no és serietat no és rigorositat, no és mal tindre els principis, els principis dels «actos propios» que vosté plantejava. Efectivament. No, no és la credibilitat, és que vostés són incapaços de menejar fitxa perquè tots puguen estar satisfets amb una Llei electoral valenciana que fixe regles del joc per a tots i que estiga acordada i consensuada per a tots! Vostés l'únic que volen és fer oportunisme polític, tenen por a perdre i per això no volen menejar absolutament res del que és la llei electoral en matèria del sostre. Nosaltres entenem que això seria bo, milloraria la qualitat i fomentaria la representativitat dels ciutadans en estes Corts i acabaríem amb l'obstruccionisme, que vostés estan practicant, evitant que la gent i que els ciutadans puguen veure com el seu vot quan va a les urnes, que és l'acció més sagrada en democràcia, siga efectiu i real i no haja de tirar-se al fem, com vostés volen.

(Aplaudiments)

La senyora vicepresidenta primera:

Moltes gràcies, il·lustre diputat.

Té la paraula, en representació del Grup Parlamentari d'Esquerra Unida-Els Verds-Esquerra Valenciana: l'Entesa, l'il·lustre síndic senyor Ribó.

El senyor Ribó i Canut:

Gràcies.

Senyor Castellano, en Espanya hi ha una frase que en el món universitari és famosa, la va dir Fray Luis de León, «Decíamos ayer», quan va tornar a la universitat. Després la va tornar a dir el senyor Enrique Tierno Galván, quan després d'haver-lo tirat va tornar a ingressar en la universitat. Simbolitza una cosa molt clara. Però el «decíamos ayer», que jo li he de dir avui no simbolitza açò, simbolitza que sembla que vosté s'ha oblidat del que ahir estàvem discutint. Ahir estàvem discutint exactament el mateix, exactament el mateix, la reforma de la Llei electoral valenciana, per cert, la primera llei de desenvolupament que entra en estes Corts de l'Estatut d'autonomia. I no estem començant bé, no estem començant bé a l'hora de desenvolupar l'Estatut. Estem començant amb unes posicions, que jo crec que són difícilment comprensibles.

Vosté ara vol que reformem la llei electoral només en un article. No és cert açò. Mire, és tan mentida açò que vostés aprovaren fins i tot una esmena nostra, de reforma a la llei electoral per a millorar les condicions de les persones cegues, de les persones sense audició, com a conseqüència, com a conseqüència d'un article de l'Estatut. M'entén vosté? Per tant, no és cert açò. Quan hi ha en qualsevol parlament democràtic una votació qualificada, com és esta, mai es fragmenta com vostés estan intentant fragmentar aquesta votació. És com a si a l'hora de votar els membres del Consell Valencià de Cultura es començara a votar, per exemple, només els que vota el Partit Popular i després ja vorem què passa. No és legal. Estan fent trampa. Estan fent trampa. És mentida que siga l'única conseqüència que se'n deriva de la reforma de l'Estatut. És mentida. Per exemple, li he ficat esta que fins i tot vostés estaven ahir d'acord, per exemple. Però n'hi ha més, n'hi ha més.

La mateixa barrera electoral, que a vosté tant li preocupa, realment és la seua única preocupació, a vegades preocupa el que es vol amagar. I el que vostés volen ocultar amb aquesta negociació és el que han dit reiteradament, que no volen permetre, continuar permetent que 200. 000 persones puguen tenir representació política en estes Corts. Eixa és la seua preocupació. I l'amaguen intentant que només es vote un únic aspecte.

Mire vosté, fins i tot este tema l'anterior Estatut deia que hi havia una barrera del 5% i la llei electoral, coherentment, ficava la barrera del 5%. En este estatut no hi ha barrera. Per tant, es pot ficar el 5, el 4, el 3 o res. M'entén vosté? És tan legal una cosa com l'altra. El problema és que hi ha dos grups que volem canviar açò i un grup que no vol canviar-ho. I sabem de la seua posició, sabem dels seus motius, senyor Castellano, sabem els seus motius, s'ha dit abans.

Vostés tenen la majoria en representació, però no tenen la majoria de vots. No els votà el 50% de les Corts. No. Per tant, volen mantenir una situació de privilegi, de representació en estes Corts quan no tenen una situació de majoria dels vots que es van emetre, concretament en el 2003. Volen mantenir esta situació de privilegi que els permet el tirar fora de qualsevol representació a 200. 000 persones, com passà en el 2003. O del seu costat, com va ser la gent d'Unió Valenciana o del sector progressista, com va ser el Bloc Nacionalista. Dóna el mateix. Si els excloem tenim majoria absoluta; si no els excloem, totes les enquestes diuen que no la tindrien. Eixe és el problema i la resta són bufes de

, són bufes de

. I vosté ho sap perfectament. I està plantejant tota esta història per eixe motiu. I la resta són ximpleries.

I, mire vosté, una llei majoritària o es vota en paquet o no es vota. I nosaltres no anem a votar només el seu article, perquè en esta llei -i ahir li ho vam dir i li ho hem presentat- és que fins i tot les subvencions són en pessetes. Ho sap vosté? És aixina de descarat. Segons el seu plantejament: «És que a vostés només els interessa reformar açò, perquè després ja no reformen res. », perquè així podem amagar el debat, que ha estat un dels debats fonamentals de l'Estatut, de la reforma de l'Estatut d'autonomia. Ficant 99 diputats tapem definitivament el debat del llistó electoral.

I ara es pot rebaixar el llistó, segons diu el nou estatut. Mire, nosaltres volem rebaixar-lo i no li votarem res de la reforma de l'Estatut mentre no discutint i arribem a acords en este tema. Perquè pensem que vosté el que està intentant és deixar molt clar «ara m'aproveu açò i després ja us apanyareu». Home, clar, és que està molt clar. És que vosté es creu que no ho sabem? És que ho ha dit pràcticament d'una forma evident ací. Li importa molt poc tots els elements envellits de la reforma de la llei electoral. No li importa el tema. L'única cosa que l'importa són els 99 diputats i la resta que s'apanyen. Mire, no, s'ha de debatre la llei electoral sencera, com intentàrem el nostre grup; s'ha de debatre sencera. I estem disposats a fer un plantejament de desenvolupament de la llei electoral d'una forma consensuada.

Evidentment, tenim una posició. Però, mire vosté, la seua posició ja no està en l'estatut. S'enrecorda? El 5% ja no està en l'estatut. Per tant, ja no és cap llei. Ve d'una llei electoral que derivava d'un estatut que tenia el 5%. Ara ja no està el 5%. Per tant, és discutible, és perfectament i democràticament discutible. I, per tant, nosaltres volem discutir-ho. I volem discutir açò i volem discutir moltíssimes altres coses. Per exemple, que en els temes electorals tinguem més capacitat de decisió de problemes, com li vaig plantejar ahí; per exemple, moltes altres coses que plantejàrem ahir. Hi ha moltes coses a tocar d'esta llei. Plantejar només pujar a 99, cosa en què estem d'acord, és intentar amagar tota la resta. Deixar

sense resoldre tots els altres problemes.

I no oblide, eh? , vosté va estar. I jo vull reiterar una cosa que s'ha dit ací: vosté va estar escoltant les compareixences de la immensa majoria dels sectors socials, representants socials. La immensa majoria, i estan les actes

en la pàgina

, la immensa majoria es va pronunciar d'una forma molt clara per la rebaixa d'este percentatge, d'esta barrera.

Nosaltres estem disposats a discutir, la nostra posició la vaig expressar ahí amb molt claredat: que no hi haja barrera. Però estem disposats a arribar a un acord. Els que no estan disposats a arribar a un acord són vostés, i el motiu és molt clar: si arriben a un acord, perden la majoria, perquè per a tenir eixa majoria de representació necessiten deixar fora 200. 000 persones.

Gràcies.

(Ocupa la presidència el president, senyor Julio de España Moya)

El senyor president:

El senyor Castellano Gómez:

Gràcies, senyor president.

Senyor Ribó, el tinc -i vosté ho sap- en molta estima, com un gran parlamentari, però lamente que no m'hasca donat ningun argument. Vosté diu que el 5% no és llei, perquè no està en l'Estatut. Bé, és que vosté no pot dir això seriosament, perquè la llei electoral marca el 5%. Si una llei electoral, que fan falta dos terços per a aprovar-la i sempre ha fet falta majoria qualificada per a aprovar-la, no és llei, doncs, que vinga Déu i que ho veja! És que no pot vosté pujar amb esta alegria a dir coses que se cauen pel seu propi pes, senyor Ribó, per favor! , un poquet de serietat!

¿Com diu vosté que el 5% no és llei quan està en la llei electoral? ¿Com diu vosté això quan no n'hi ha, el llistó electoral, en ningun estatut d'autonomia -estan totes en la llei electoral-, i quan en la nostra reforma se canvia la forma verbal per a dir, de manera imperativa, el que està establert en la llei electoral? ¿Però vosté no veu que no podem discutir ni rebatre, perquè això són arguments evidents, són objectius i evidents, a més, indiscutibles? ¿Com diu que el 5% no és. , si està en la llei electoral aprovada per una majoria qualificada i votada per estos senyors?

Que diuen que volen un pacte! . Doncs, si tenen un pacte firmat, si tenen un pacte votat, si ho proposen i no ho complixen i diuen el contrari, és que no són de fiar! Si no són de fiar! ¿Quin pacte han de fer en una cosa que firma i vota i després li dóna exactament igual qui ho firme i li ho vota? . ¡Sense ningun problema! Per tant, el 5% és llei electoral, que, per a més inri,

fan falta dos terços per a aprovar-la.

I ací estem parlant del nombre de diputats, no estem parlant de la barrera electoral. I li ho torne a recordar: no ha segut ni este govern ni este grup parlamentari ni el Partit Popular el que ha tret el debat de la barrera electoral, ¡han segut vostés! ¡Han segut vostés! Però ¿què vénen ací diguent de la barrera, si mosatros no l'hem tret? Si ja n'hi ha una llei que diu, negre sobre blanc, que és el 5%! , si són vostés els que trauen el debat per interés electoral, si són vostés els que volen hipotecar una cosa que no té res a vore amb el nombre de diputats, que hi estem tots d'acord. Això sí que és un acte d'il·legalitat: no voler fer a l'Estatut, una llei superior, harmonitzar una llei inferior. Això sí que és un acte de frau, i vosté ho sap perfectament.

I a mi me pareix molt bé que vosté, legítimament, vullga defendre el 3%, com mosatros legítimament defenem el 5%. Però jo no li dic a vosté que siga un antidemòcrata perquè faja això, perquè no seria justa, com vostés sí que ho diuen. Perquè vostés pareix que tinguen tabú per a dir el que els done la gana, mire vosté! I quan no tenen arguments, tindre de sentir ací, en esta tribuna, que estan ancorats, ja de fa tres o quatre dècades, que si l'extrema dreta. Perdone, este partit no és el que pacta amb minories independentistes radicals i extremades, no és este partit. És este partit, mire vosté, és el Partit Socialista. El que passa és que ací pareix que hi hasca gent que té patent de cors per a dir el que vullga, això sí, sense ningun argument. I no a soles jurídic, sinó polític: ningun argument polític.

I, per tant, ací estem parlant del nombre de diputats i no de la barrera electoral, que ni ha tret ni té de debatre el Partit Popular: ho trauen vostés. I els altres aspectes, mire vosté, si no n'hi ha ningun problema, no a soles del tema de discapacitats sensorials, en el tema de la llei electoral, el tema de les pessetes, ja d'euros, que això és una aplicació tècnica sense. I tots els temes que vosté vullga, si no n'hi ha ningun problema.

Ara, vostés volen fer una obstruccionisme polític i institucional a sis mesos d'unes eleccions diguent, «doncs, mira, ací anem a aprofitar que el Pisuerga passa per Valladolid, mos dóna exactament igual tot i anem a ficar. , si no es fica en la barrera electoral». Doncs, mire vosté, jo li ho podré dir amb molta claredat, com ja li ho he dit estos dies: mosatros hem donat arguments més que de sobra per a donar suport al 5%, que és al que s'ha donat suport sempre socialment.

I hui sí que lamente haver sentit ací una definició de la nova democràcia que m'ha ficat els pèls de punta, li ho assegure, que m'ha ficat els pèls de punta: és a dir, com resulta que vostés no tenen més del 50%, més de la mitat més un, no estan legitimats per a fer res. Bé, eixe nou sentit de la democràcia, de veres, ja és una cosa que és una cosa preocupant. És a dir, que una majoria absoluta i que una majoria social i electoral no estiga legitimada perquè no té la mitat més un, per descomptat, és una cosa que, no sé, tindran d'estudiar-se altra vegada en les aules de dret eixe sentit de la democràcia. És molt preocupant, i molt perillosa, senyor Ribó.

Per a justificar una postura, que serà molt respectable, no se té per què ni desqualificar ni dir a ningú que és sentencia. Jo, reitere, he donat arguments polítics, en primer lloc, i jurídics, en segon lloc, que ací no se m'han rebatut, ningun se m'ha rebatut! Ací vostés volen mesclar una cosa, que no s'han presentat, que ja ho debatérem ahir, que eren altres aspectes que se poden modificar de la llei electoral, amb una cosa que està proposada i votada per unanimitat per tots, que són els 99 diputats.

Quina explicació tenen vostés per al que diu l'Estatut d'autonomia, com a llei superior, no aplicar-la i harmonitzar-hi la llei electoral? Ninguna! Simplement té una explicació, l'explicació de la responsabilitat política i de l'electoralisme.

Moltes gràcies.

El senyor president:

El senyor Ribó i Canut:

Hi ha una cosa, senyor Castellano, que jo li voldria dir, d'entrada i amb tota tranquil·litat: jo espere, desitge i m'atreviria fins i tot a demanar per favor, que les lleis de desenvolupament de l'Estatut es facen d'una manera millor que esta primera, sobretot aquelles lleis que necessiten una majoria qualificada de dos terços, que són lleis especials. Si fóra, segurament, a nivell estatal, els diríem orgàniques o alguna cosa d'aquest tipus. No tenen una qualificació.

Però el que està clar és que com a partit que està governant, ho han fet d'una manera sobiranament malament. Han tret una modificació d'una llei electoral sense tenir en compte totes les limitacions que vosté fins i tot reconeix i ha reconegut en votacions. No s'han preocupat d'este tema, no s'han preocupat de consultar a ningú, no s'han preocupat, ho han tret de forma precipitada, ho concentren en un article. A nosaltres ens sembla una actitud lamentable, i els demanaria pel bé d'este país que fóra una actitud corregible. Les lleis que necessiten majoria qualificada, com a mínim, s'han d'intentar negociar prèviament, senyor Castellano, li ho dic seriosament!

Jo no vaig a estar molt més de temps aquí, però és un mínim sentit d'estat que una llei amb majoria qualificada no es pot treure com l'estan traguent vostés aquí! Ara la trec, després. Després discutirem la via única i després tal. Hala, en un mateix dia! Jo crec que açò no és seriós. I li ho dic amb absoluta. Quan vosté, al final del dia comprove, com espere que comprovarà, el resultat de la seua activitat brillant a l'hora de treure la primera llei d'aplicació de l'Estatut, quan vosté ho veja, jo crec que serà conscient que este no és el camí. Este no és el camí, és un camí pervers. Les lleis amb majoria qualificada s'han de negociar necessàriament! La prepotència du al fracàs. Perquè els dos terços, normalment, són difícils d'aconseguir en qualsevol parlament democràtic, són difícils d'aconseguir.

Per cert, jo no he utilitzat la paraula «legitimar», no he utilitzat esta paraula, eh? Jo sí que li vull dir una cosa que és molt clara: el que és cert és que hi ha una diferència entre els percentatges en representació i els percentatges en votació. El que és cert és que si no hi haguera hagut la barrera del 5%, en estos moments no estarien aquestes majories com estan, les coses estarien clarament diferenciades. I és perfectament opinable, i estem opinant d'açò, i almenys el nostre grup el que vol és aproximar al màxim la representació en estes Corts al que vota la gent, i vostés volen introduir-li paràmetres de correcció. En diuen vostés «de governabilitat», crec. En definitiva, són en el seu propi interés.

Jo crec que este és l'element fonamental, estem discutint d'açò: nosaltres volem que el que vote la gent es represente ací, vostés no volen, volen corregir-ho en el seu propi benefici, i a l'hora de parlar dels límits, els mínims, estem parlant d'açò, que els vots de la gent tinguen una representació aquí el més aproximada possible o, en canvi, que hi hagen correccions que beneficien als que sempre beneficien.

Per açò, per a nosaltres este tema és important, però jo vull reiterar-li, en estos moments, les lleis de desenvolupament de l'Estatut, en general i, específicament, les lleis que necessiten majoria absoluta, o es fan de forma dialogada, intentant consensuar-ho, o s'arriba a on s'arriba, i avui crec que veurem a on s'arriba.

Gràcies.

El senyor president:

Proposició de llei de reforma de l'article 11 de la Llei 1/1987, de 31 de març, electoral valenciana, presentada pel Grup Parlamentari Popular. Proposta de tramitació pel procediment de lectura única, previst en l'article 129 del Reglament de les Corts Valencianes.

El senyor president:

El senyor Maluenda Verdú:

El senyor president:

El senyor Maluenda Verdú:

Molt excel·lent senyor president.

Senyories, me correspon defensar la proposta que fa la Mesa a la cambra a petició del Grup Parlamentari Popular i d'acord amb la decisió de la Junta de Síndics, de procedir a lectura única per a l'aprovació de la proposició de llei que anteriorment hem pres en consideració.

El Reglament de les Corts Valencianes, en la secció quarta, que es referix a la tramitació d'un projecte o proposició de llei en lectura única, diu en el seu article 129, llig literal el que diu el reglament: «Quan la naturalesa d'un projecte o proposició de llei ho aconselle i la seua simplicitat de formulació ho permeta, el Ple de les Corts, a proposta de la Mesa, oïda la Junta de Síndics o a iniciativa d'aquesta, podrà acordar que l'esmentat projecte es trameta directament i en lectura única davant del Ple o una comissió. Aquest acord comportarà que decaiga del dret de presentació d'esmenes. Una vegada adoptat l'acord -diu el reglament-, procedirà un debat subjecte a les normes establertes per als de totalitat i, a continuació, el conjunt del projecte se sotmetrà a una sola votació. Si no s'adoptara l'acord, la Mesa trametrà el projecte o la proposició de llei a la comissió corresponent, i ordenarà l'obertura del termini de presentació d'esmenes».

Bé, que servisca açò de preàmbul, perquè està clar, està molt clar que hi ha una proposta concreta de la Mesa que acaba de fer el president a la cambra i que està emparada en l'acord de la Junta de Síndics i en la petició formulada pel Grup Parlamentari Popular.

Diu el reglament que «quan la naturalesa del projecte o proposició de llei ho aconselle i la seua simplicitat de formulació ho permeta». Senyories, crec que en poques ocasions tindrà la cambra l'oportunitat de decidir la lectura única per a un text de projecte o proposició de llei tan simplificat com este.

Per tant, entenem que mai se compliran més que hui els requisits que exigix l'article 129 del Reglament de les Corts per aprovar la lectura única. Per què, senyories? Perquè estem parlant d'una proposició de llei presentada pel Grup Parlamentari Popular, que anteriorment la cambra ha pres en consideració, que només consta d'un article, un únic article: aquell que fa el trasllat d'allò que mana l'article 23. 1 del nostre Estatut d'autonomia, que especifica que el nombre de diputats de la cambra ha de ser com a mínim de 99. Cal concretar quin és el seu nombre, però és una cosa tan senzilla com només posar-se d'acord en una xifra.

Per tant, està clarament definit que és una proposició de llei que s'ajusta al cent per cent a allò que exigix l'article 129 del Reglament de les Corts per a aprovar el procediment de lectura única.

Altra cosa molt distinta és que les seues senyories estiguen d'acord o no estiguen d'acord amb el contingut de la proposició llei, que això és una qüestió que en el supòsit que s'aprove el procediment de lectura única, entraríem després en un altre punt en què discutirem eixa qüestió.

Però en este moment, senyories, només cal pronunciar-se sobre sí o no o abstenir-se en el procediment de lectura única; només cal pronunciar-se per a això en este moment procedimental. I he dit i he demostrat que s'ajusta al cent per cent a les exigències que el Reglament de les Corts fa en els supòsits de lectura única.

Senyories, ho ha demanat el Grup Parlamentari Popular i ha hagut acord en la Junta de Síndics per allò.

Com a conseqüència d'eixe acord de la Junta de Síndics. Sí, senyor Such, a la millor vosté no se va enterar com li passa molt sovint últimament. Però va haver acord en la Junta de Síndics perquè ho va proposar el grup majoritari, que té majoria; per tant, hi ha hagut acord.

Vosté ha de saber distingir el que és la unanimitat i el que és l'acord; els acords, en democràcia, se prenen per majoria. Per tant, reitere i repetisc, per a què vosté ho entenga, que va haver acord en la Junta de Síndics, respecte de la proposta que fa el Grup Parlamentari Popular. I el procediment, a continuació, és que el president de les Corts reunisca la Mesa, i la Mesa decidisca. El president de les Corts ha complit el mandat de l'article 129 del reglament, ha reunit la Mesa i la Mesa ha decidit, i decidix la Mesa allò que pot decidir, i és proposar a la cambra, la qual és sobirana, per a decidir sí o no a la lectura única. Per tant, sí; va haver un acord en la Junta de Síndics i ha hagut un acord en la Mesa de les Corts.

I ara, correspon, senyories, només que mos pronunciem sobre si acceptem -la cambra- o no acceptem el procediment de lectura única. I en això estem, senyories, en això estem.

Crec que se complixen -i ho he dit abans- totes les exigències que el Reglament de les Corts fa perquè una proposició de llei o un projecte de llei se tramite pel procediment de lectura única. És claríssim que la naturalesa de la proposició de llei, en este cas, ho aconselle, i la seua simplicitat de formulació ho permeta. Està molt clar que ho permet, perquè és molt simple; només és una modificació puntual; una modificació puntual amb la qual tots els grups han manifestat fins aleshores, que estaven d'acord amb el sentit de la modificació puntual. I la naturalesa del projecte o proposició de llei -en este cas, proposició de llei- ho aconsella.

Quants articles té? Només un; doncs si només un. menys no pot ser. No pot haver ninguna proposició de llei, no pot haver ningun projecte de llei que tinga menys d'un article. Doncs mire, només té un article; és la mínima expressió.

Per tant, és suficientment simple la seua formulació i és aconsellable, per tant, que se debata pel procediment de lectura única. I això és el que estic defensant davant la cambra.

Repetisc, la Junta de Portaveus està d'acord que siga de lectura única; la Mesa de les Corts també, per això el seu president ho ha proposat; i ara només cal que la cambra es pronuncie al respecte perquè siga de lectura única o no siga.

Res més, senyories, i moltes gràcies.

(Ocupa la presidència la vicepresidenta primera, senyora Rosa María Barrieras Mombrú)

La senyora vicepresidenta primera:

Moltes gràcies, senyor Maluenda.

(Aplaudiments)

En representació del Grup Parlamentari Socialista, té la paraula el senyor Such.

El senyor Such Botella:

Molt breument, perquè jo crec que no val la pena gastar més temps en açò, per a defensar allò que és la lectura única.

Mire, en primer lloc, senyor Maluenda, l'acord de la Junta, efectivament, és un acord de vosté amb vosté mateix, perquè tant el Grup Parlamentari Esquerra Unida com nosaltres no compartírem els punts de l'ordre del dia que s'hi van fixar perquè els van fixar vostés mateixos. I jo crec que és una cosa que manifestàrem i ho hem presentat per escrit.

Vosté va fer un acord de la Junta amb vosté mateix. Val. És un acord; és un acord. És un acord de la Junta de Portaveus però amb vosté mateix. Nosaltres no compartírem en absolut el criteri; a més, enteníem que açò vulnerava un muntó dels drets del diputats que nosaltres ho hem expressat per escrit, que no s'ha volgut tampoc entendre ni corregir, i els pareix correcte.

Però mire, allò que parlàvem abans, el que vostés porten açò per lectura única sense possibilitat d'esmenes i amb rapidesa perquè es discutisca hui és la demostració de l'oportunisme polític que vostés practiquen: sense possibilitat que els grups parlamentaris puguen presentar cap esmena. Perquè vostés de l'única cosa que estan interessats és de parlar d'açò i no de parlar de res més. Eixe és l'únic interès.

Ara, el que és greu és que el president de la Generalitat acabe d'anunciar ara, en estos moments, fora, als mitjans de comunicació, que vol encetar una ronda de converses amb els grups parlamentaris per a fer el desenvolupament estatutari de forma consensuada i vostés estiguen portant açò per lectura única, amagant i impedint la possibilitat

(aplaudiments)

que es facen esmenes a esta llei electoral. Això sí que és incompatible completament. És incompatible.

Per tant, algú ha clavat la pota: o l'ha clavat el president Camps o vostés, este grup parlamentari. este grup parlamentari. Un que vol consens i vol encetar converses, i els altres estan imposant per lectura única una modificació a una llei electoral pel desenvolupament estatutari, com plantejava abans el senyor Castellano. Això sí que és incompatible; això sí que és incompatible completament.

Mire i no anem a perdre més temps en este tema; creiem que l'ús i abús que vostés han fet en la Junta de Portaveus. Per tant, este punt i el següent. I anem a repetir-ho, altra vegada el mateix discurs que han fet amb la presa en consideració; açò és insòlit la manera que tenen vostés de fer-nos perdre el temps. Vostés amb la seua majoria fan el que consideren, l'apliquen, passen el

, l'apliquen al peu de la lletra i per lectura única i sense possibilitat d'esmenes. Això, al nostre parer, vulnera la possibilitat de qualsevol acord perquè impedix que puguem presentar esmenes, ni acords, ni absolutament res.

Eixa és la intenció que vostés tenen que, per cert, és completament contradictòria amb la que acaba d'anunciar el president Camps. En eixe sentit, malament comença el president Camps quan fa eixa crida, i el seu grup parlamentari està fent açò. Poca credibilitat té el senyor Camps quan crida al consens i el seu grup parlamentari s'ha portat per lectura única una modificació de la Llei electoral valenciana. Nul·la credibilitat; en este sentit, caldrà aclarir el ball; caldrà aclarir el ball. Si volen realment acords i consens, nosaltres estarem disposats per a tot, però amb esta forma d'actuar, per lectura única, de sotamà, i imposant els criteris, nosaltres no anem a tragar i el Grup Parlamentari Socialista no està disposat a tragar absolutament res del que vostés proposen d'esta forma, que nosaltres considerem poc democràtica.

(Aplaudiments)

La senyora vicepresidenta primera:

Moltes gràcies, il·lustre diputat.

Té la paraula per a rèplica, en representació del Grup Parlamentari Popular, l'il·lustre diputat senyor Maluenda.

El senyor Maluenda Verdú:

No se'n vaja, senyor Such, per favor; que li ho brinde.

No, ho ha dit ell, «que lo llama su madre». Doncs, res. Me pareix molt bé; ho dic amb el màxim respecte. El que me mereix, que ell sap que me mereix molt respecte.

Aleshores, què volen que faça? Que li replique o que m'espere? És que no vull que quede en indefensió, perquè vaig a dir-li que ha mentit aquí en la tribuna, senyora presidenta. Jo continue, ho lamente enormement que se quede en indefensió. Però ell ha dit. ha mentit aquí, en la cambra, perquè els únics que van presentar de forma unilateral una reforma de la llei electoral ha sigut el Grup Parlamentari Socialista.

Sí. Perquè van tindre sis o set mesos el síndic del Grup Parlamentari Socialista i el síndic del Grup Parlamentari d'Esquerra Unida-l'Entesa, un escrit del síndic del Grup Parlamentari Popular en què se'ls feia un oferiment i se remetia un text per a reunir-mos i concretar i presentar conjuntament la reforma de la Llei electoral. Saben quina va ser la contestació? Vore presentat per registre públic la iniciativa unilateral del Partit Socialista. Per tant, el senyor Such, ha mentit aquí i lamente que no estiga. Ha mentit.

Clar, a continuació, mosatros presentem la nostra iniciativa amb la diferència que la nostra iniciativa només se referix a un article, i aquí, el que estem discutint en este moment és sí o no al procediment de lectura única. I mentixen perquè estan acostumats a mentir constantment. Perquè. sí, sí. Estan acostumats a mentir constantment, perquè en la Junta de Síndics se va aprovar per majoria. Va haver una acord de la Junta de Síndics, perquè este diputat, este portaveu -ja està aquí el senyor Such; m'alegre- este diputat, en la Junta de Síndics, representava 47 vots, que és el vot ponderat.

I vaig fer una proposta que vostés no van dir res en contra; no van dir res en contra. Només quan han rebut l'ordre del dia, s'ha adonat que van anar a una Junta de Síndics on se van acordar coses que no s'havien enterat; i aleshores aborden els lletrats i, el que és més greu, en la Junta de Síndics posen en tela de juí la independència dels lletrats de la cambra, perquè els van insultar. Perquè van dir que el que posava en l'acta era mentida. Tot això perquè vostés no s'havien enterat.

Van despreciar la independència i l'honestedat dels funcionaris de la casa, cosa que nosaltres no vam consentir i vam defensar i vam dir que admetríem que al·legaren que no se van enterar, però mai, senyories, que els lletrats havien falsejat els acords de la Junta de Síndics, perquè vam plasmar en l'acta el que allí es va tractar.

I va haver eixe acord, igual com hi ha hagut un acord després en la Mesa de les Corts. I ha hagut un acord i per això se porta ací a la cambra. I miren vostés, encara que és entrar ja en el següent debat si prospera la lectura única, però com el senyor Such ha entrat. -vol entrar- és que resulta que el que se proposa en esta proposició de llei tan simple és la modificació d'un l'article de la llei electoral amb la qual coincidim els tres grups.

Si resulta que el Partit Socialista, el Grup Parlamentari Socialista, en la seua iniciativa de reforma, plasma un text que és literal -podríem llegir-lo i comparar-lo amb el nostre- i és d'

a z, igualet.

Però, a més, a eixa reforma de la llei electoral del Grup Parlamentari Socialista, presenta un text alternatiu l'Entesa i eixe article és també literal des del primer punt fins a l'últim; exactament igual. De què estem parlant aquí? De què estem acusant?

O és que pensaven que si s'haguera tramitat esta iniciativa, no pel procediment de lectura única sinó pel procediment ordinari, vostés, que havien presentat esmenes al contingut d'esta proposició de llei, quan és un text que vostés han presentat i han firmat. ? Per l'amor de Déu! És que no puc entendre-ho; perquè el que sí està clar és que altres qüestions mai hagueren pogut presentar-les. Només se podia referir a la modificació de l'article 11. I és literal. Sí, sí. No faça en el cap que no, que ara després li ho aclariré, senyor Ribó. Però vull primer que vinga aquí i que patine; després li ho aclariré. Sap?

O siga que és literal el de vostés, és literal el de vostés. Per tant, senyories, el que procedix és dir sí o no a la lectura única i després ja discutirem la llei.

Bé, i acabe dient-li al senyor Such que he sabut que la seua absència precipitada del ple és perquè té un familiar molt arrimat malalt i li dic amb tota sinceritat que li desitge la recuperació més ràpida possible per al seu familiar.

Res més, senyories, i moltes gràcies.

(Aplaudiments)

(Ocupa la presidència el president, senyor Julio de España Moya)

El senyor president:

El senyor Such Botella:

Moltes gràcies, senyor president.

Li ho agraïsc també, senyor Maluenda.

Mire, jo crec ha quedat molt clar. Nosaltres en la nostra posició respecte al tema de la tramitació per urgència ho deixàrem ben clar en un escrit que presentàrem i registràrem a la Mesa de les Corts, que el té, el pot llegir qualsevol mitjà de comunicació, qualsevol ciutadà, perquè ja expressàrem el que nosaltres pensàrem quan ens trobàrem amb un ordre del dia que nosaltres no havíem acordat, i tampoc se'ns havia donat massa oportunitat, tampoc se'ns havia donat massa oportunitat.

Mire, vosté jo crec que no ha de posar els lletrats de la cambra com a escuts humans per a protegir-se vosté. Vosté posa com a escuts humans els lletrats de la cambra permanentment, emparant-se en ells. I moltes vegades els posa en compromisos molt grans, eh, molts grans, que han de dir-li i fer coses que no està massa clar. Però, bé, vosté en eixe ímpetu i en eixe coneixement del reglament tant exhaustiu -que, per cert, no coneguem ningú més-, jo li he de reconéixer que el seu precisament no el coneguem nosaltres, perquè només el coneix vosté, no hi ha possibilitat de conéixer eixe reglament que vosté aplica.

Però jo li he de reiterar el fons de la qüestió. Em preocupa molt, em preocupa molt que ara comencem, després de l'anunci que ha fet el president Camps d'esta manera. Jo li demane que si vosté està per la labor de fer cas al president de la Generalitat que vol arruïnar-los la conversa entre tots perquè puguem avançar en el desenvolupament estatutari, li demane, per favor, que retire estos dos punts de l'ordre del dia.

El senyor president:

(Aplaudiments)

El senyor Ribó i Canut:

Jo vull començar com ha acabat el portaveu del Partit Socialista. Jo li demane que retire concretament aquesta proposició, aquesta proposta i l'apartat següent, el que vindrà després si este s'aprova. Per un motiu: jo, a més del plantejament, que jo no. jo he tingut coneixement fa un moment, sobretot per una argumentació. Mire vosté, jo és possible que «patine» -com ha dit vosté abans-, però m'agradaria que vosté em posara un exemple d'una llei que es modifica per tramitació, com la que anem a fer ara, però no una llei qualsevol .

(inoïble)

Vosté és que ha evitat un tema important, és que és una llei electoral que s'aprova per majoria qualificada. Eixe és el tema, eixe és el tema important.

Jo, de veritat, m'agradaria que em ficara un exemple en algun parlament democràtic d'una llei. Estes lleis, jo vull insistir, no són unes lleis qualsevol. És cert, aquí hem aprovat lleis, per exemple, per lectura única d'un article, de més d'un article quan hi havia consens al voltant d'elles; jo en recorde una, per exemple, la llei de policia, la llei de cooperatives, etcètera, que eren de més articles. I em sembla molt bé, a vegades està justificat. Però ara està totalment injustificat i és un procediment absolutament anormal. Per què és anormal? No perquè siga d'un article, això és absolutament normal, jo ho compartisc amb vosté. L'anormalitat consistix que una llei que s'ha d'aprovar per majoria qualificada vosté vol que la passem per aquí, eh, com vol que la passem. Açò és el que és absolutament anormal.

I jo, de veritat, senyor portaveu, li voldria reiterar el que li he dit al que hem parlat abans. Lleis de majoria qualificada, lleis de desenvolupament de l'Estatut no es poden fer a la

, com ens estan plantejant vostés en estos moments. S'han de fer necessàriament per acords perquè, si no, va a eixir el que va a eixir, que no va a eixir. I haurem de tornar a començar. M'entén vosté?

I jo crec que açò és un fracàs per a totes aquestes Corts, que una llei, la primera llei de majoria qualificada, la primera llei seriosa de desenvolupament de l'Estatut d'autonomia nou acabe en un fracàs, com previsiblement va a acabar, açò no és un bon camí.

Jo crec que vostés han de reconéixer que han agafat un camí pèssim. No és comprensible, ningú es pot creure que perquè estem tots d'acord en els 99 famosos, anem a acceptar-li parlar només dels 99 famosos, eh. 99, sí. Un 9 i un altre 9, eh? Un de desena i l'altre d'unitats. Efectivament, eh, efectivament.

Però és absolutament intentar amagar la veritat. Jo li voldria ressaltar que en una llei que es poden canviar, i que s'han de canviar i que vostés han demostrat amb els seus vots que s'han de canviar determinades coses, perquè s'ha de millorar, perquè és una llei vella, perquè té quasi vint anys, perquè està feta amb un altre estatut, que només volen canviar açò perquè és el que a vostés els interessa, que vostés volen amagar, eludir el problema, que ha estat un dels problemes fonamentals -jo li recorde- d'este procés de reforma de l'Estatut, no l'únic, però un dels problemes fonamentals; i vostés el volen eludir. Doncs no. Mire, no.

Nosaltres li anem a votar que no avui i li anem a votar a continuació que no, perquè volem discutir el tema. I estem disposats a discutir el fet que haja desaparegut -li reitere- el 5%. Sí senyor, en l'Estatut ha desaparegut, en l'Estatut d'autonomia ha desaparegut el mínim del 5% per accedir a les Corts. És cert. En eixa llei electoral que vostés només volen canviar un article i nosaltres en volem canviar més, no ha desaparegut, però pot desaparéixer si arribem a un acord. Efectivament, pot desaparéixer. I si seria tan legal açò com una altra cosa. Però nosaltres ho volem discutir. Ens sembla un tema substancial. Vostés no volen. Està clar.

Però, mire, nosaltres pensem que una llei d'aquest tipus en qualsevol cas, i ara estem parlant de mètode, és absolutament impresentable, senyor portaveu, que ens la duguen aquí per una tramitació com l'estan duent. És absolutament impresentable a un nivell democràtic. Només li demanaria a veure si troba algun exemple d'una llei que s'ha d'aprovar per majoria qualificada, que s'ha d'aprovar per majoria qualificada, que es tramite per una via com la que vostés proposen. Pose'm un exemple.

Gràcies.

El senyor president:

El senyor Maluenda Verdú:

Molt excel·lent senyor president.

Senyories.

Ja he dit que m'esperava que s'esvarara. S'ha esvarat. Mire, no se determina si una llei és per lectura única o per procediment ordinari en funció de la majoria qualificada o no que requerisca per a la seua aprovació, sinó per la simplicitat del text. Només per això. Una llei que només du un article, si eixa no se fa per lectura única, ja em dirà.

Mire, ofertes. Oferta per escrit. Li ho dit. Set mesos, sis o set mesos la va tindre vosté i el senyor Pla, feta pel senyor Castellano, per escrit enviant un text al voltant del qual oferíem posar-mos d'acord i presentar-la conjuntament. Primera. Ni van contestar. Contestació del Grup Parlamentari Socialista: presentar, de forma unilateral, una. I no és veritat. Això és veritat, senyor Such, això és veritat. I sí, vosté té molt costum de mentir i pensa que tots som igual.

mire vosté, senyor Ribó. Ahir, ahir, el síndic del Grup Parlamentari Popular, amb motiu del debat sobre la iniciativa del Grup Parlamentari Socialista, també va fer eixe oferiment, coincidint en el que ha dit el president. Anem a retirar totes les iniciatives que hi ha i anem a firmar-ne una conjunta en la qual modifiquem allò dels 99 diputats i mos comprometem per a la següent legislatura tranquil·lament a analitzar tot el que hi haja, que siga susceptible de modificació. Però és que vostés s'obstinen en el 5%.

Mire vosté, senyor Ribó, el desconeixement que té del procediment. Si esta iniciativa no prospera en la proposta de lectura única s'ha de tramitar per procediment ordinari i ha d'anar a comissió. Però vosté no va a poder presentar esmenes al 5%, en absolut. Perquè esta proposició de llei se diu proposició de llei de reforma de l'article 11 de la llei electoral. Què vol dir això? Que només se poden presentar esmenes a l'article 11. I diu «dígame casos». Mire, li diria infinitat de casos que s'han aprovat aquí, en estes Corts, des de la primera legislatura fins avui, procediments de lectura única moltíssims, i sempre hi ha hagut més d'un article. Esta és la més simplificada de totes les que s'han presentat.

I mire, tampoc és real el que vosté ha dit, que és la primera proposició de llei de desplegament de l'Estatut d'autonomia. No! Mire, ja n'hem aprovat una: la del Consell Jurídic Consultiu. I esta tampoc era la segona, perquè la segona ha sigut la del «fracàs». Vosté ha utilitzat eixa paraula. La segona ha sigut la del «fracàs», la del «fracàs» del Grup Parlamentari Socialista que finalment ha hagut de votar en contra de la pròpia proposició de llei de reforma electoral que ells han presentant. Eixa sí que és la del «fracàs». Esta no. Esta és la del consens. Per què? Perquè només té un article; article que compartix vosté al cent per cent, perquè si ara diu que no. , aquí ho té firmat en el registre de les Corts, que compartix al cent per cent eixe article. I el Grup Parlamentari Socialista compartix al cent per cent este article. Ho té aquí firmat també. Perquè aixina ho té en la seua proposició de llei de reforma, eixa, la del «fracàs», la del «fracàs», i vosté ho té en el text alternatiu que proposa a eixa proposició de reforma, la del «fracàs» que va presentar el Partit Socialista. I els tres textos són exactament iguals.

De què estem parlant? A qui volen enganyar? A qui volen confondre? Està claríssim, senyor Ribó.

Per tant, jo crec que hauríem de ser més sensats. I a més, perquè vosté encara, encara, té la disculpa que podria dir-me «sí, però jo l'Estatut d'autonomia no el vaig assumir, i això és un desplegament de. ». Sí senyor. Però he de recordar-li que vosté abans d'abandonar per decisió pròpia -que respecte- la ponència de reforma de l'Estatut d'autonomia, vam aplegar al consens dels 99 diputats. O siga, que vosté ho compartia això. Vosté ho compartia.

No entenc quin problema té que per lectura única -acabe, senyor president-, i el Partit Socialista el mateix. Però, en fi, si prospera esta proposta que ha fet el president, per acord de la Mesa i la Junta de Portaveus, tindrem oportunitat de parlar a continuació del contingut d'eixe article.

Res més, senyories, i moltes gràcies.

(Aplaudiments)

El senyor president:

El senyor Ribó i Canut:

Molt breument.

La primera cosa. Senyor portaveu, jo crec que vosté se n'ha anat per

reglamentaris, eh, que a vegades el reglament és el que vosté té i no necessàriament és el reglament. Però, bé, constate que de tot el que he dit no hi ha cap cosa que m'haja de retraure.

Però sí que hi ha una cosa que m'agradaria que em diguera. Mire, jo li he dit, jo li he dit una cosa, i vosté no ha estat capaç de posar-me un únic exemple de la democràcia espanyola dels últims 25 anys. Un cas d'una llei de majoria qualificada, com és la reforma de la llei electoral, que s'haja aprovat per lectura única. És una situació absolutament estranya, perversa, perversa. Perquè una llei de majoria qualificada necessàriament necessita un debat, necessita uns acords previs. I el voler passar-la d'esta manera, mire, no. Jo li vaig a dir amb molta claredat: va a ser que no, li anem a votar que no.

Efectivament que estem d'acord amb els 99. Clar que sí! Ho vam dir l'altre dia i ho reiterem. Mentres no passe la proporció 3-1, que s'hauria de corregir, em sembla perfecte, em sembla un nombre que millora la proporcionalitat del vot en este país, i em sembla positiu. Li he de dir, per suposat que sí.

Però, mire, la perversió està que reduïsquen la modificació de la llei electoral a este article. Ahí és on està la perversió. A vore si s'entera. Això que diu vosté: «És que estem d'acord». Doncs sí, clar que sí. Però la perversió del Partit Popular és reduir la modificació de la llei electoral a allò exclusivament que li interessa, oblidant allò que no li interessa. Eixe és el problema. I per això no li l'anem a acceptar. Com no li acceptaríem una votació qualificada de persones que diguera: «Primer votarem els que proposa el Partit Popular i després votarem els altres». I dic jo: «Doncs no, va a ser que no». Els votarem tots a la vegada, si no, no votem. És lògic. És com es fa en els parlaments habitualment.

Mire, senyor vicepresident, jo li demanaria que posara un poquet de trellat, eh. A nosaltres ens sembla, de veritat, ens sembla profundament contradictori un plantejament fet pel president, que ens sembla positiu, de dir, anem a intentar desenvolupar. I hi han propostes que jo li he comentat al portaveu del Partit Popular, que em semblen positives, per exemple, de desenvolupament de la llei foral i algunes altres coses. Anem a avançar en esta direcció.

Però esta actitud, que considerem positiva, és absolutament contradictòria amb el que està passant aquí. Les dues coses a la vegada no es comprenen! Són absolutament contradictòries. Pose un poquiu d'ordre, eh? , o vosté o el senyor Camps o com siga.

El senyor president:

Proposició de llei de reforma de l'article 11 de la Llei 1/1987, de 31 de març, electoral valenciana, presentada pel Grup Parlamentari Popular. Procediment de lectura única (RE número 50. 762, BOCV números 207 i 209).

El senyor president:

El senyor Maluenda Verdú:

Molt excel·lent senyor president.

Senyories, ara sí, ara estem en el debat del contingut de la proposició de llei que, per lectura única per acord de la cambra, anem a debatre i a votar.

Bé, jo vullguera fer una reflexió a les seues senyories, vullguera fer una reflexió a les seues senyories en el sentit que què haguera passat si esta iniciativa, en compte aprovar-se el procediment de lectura única, haguera segut per procediment ordinari i haguera anat a comissió?

¿Hagueren presentat esmenes

(el senyor president colpeja amb la maceta)

les seues senyories al contingut d'esta proposició de llei?

(Veus; un diputat diu: «Sí! »)

Doncs, hagueren segut, si hagueren presentat. Ara com els xiquets en el col·lege, «sí», doncs, els conteste, doncs, mire,

(el senyor president colpeja amb la maceta)

si hagueren presentat esmenes al contingut, serien incoherents, vostés, incoherents, vostés, incoherents. Però, clar, en això del Grup Parlamentari Socialista ja té un altre qualificatiu, perquè el Grup Parlamentari Socialista ha votat en cinc ocasions -en cinc ocasions- l'Estatut d'autonomia, en cinc ocasions! : presa en consideració de la proposició de proposta de llei orgànica, debat en comissió, aprovació definitiva en el ple, quan retorna de Madrid, en la comissió de coordinació, i quan ve al ple, la quinta volta.

A més d'això, el Grup Parlamentari Socialista d'Espanya ho ha votat tres voltes en el Congrés: la presa en consideració, el debat en comissió i el debat en el ple. I el mateix dic en el Senat. Per tant, no seria ja incoherent, ja seria, bé, aberrant el pensar que cinc voltes han estat d'acord que deu ser 99 i ara diguen que no hi estan d'acord. Perquè diuen que no estan d'acord que siguen 99! , perquè han dit des dels escons, el senyor Perelló i el senyor Ribó, que hagueren presentat esmenes. ¿En quin sentit? ¿És que volen que siguen 103? Si és que volen que siguen 103, ho diuen vostés i a la millor no tenim inconvenient en fer una iniciativa conjunta que siguen 103. Però, fixen-se vostés el problema que això ocasionaria a la cambra, pròpiament dita, perquè no hi hauria espai per a tant cadirot en este hemicicle.

La realitat, senyories, és que deuen fer un exercici de sinceritat i pensar que la presa en consideració s'ha fet i que ha anat per procediment ordinari a la comissió. Com a pesar del que han dit jo estic convençut que vostés no hagueren presentat esmenes a eixa modificació de l'article 11, perquè les tenen presentades en la proposició de llei del fracàs del Grup Parlamentari Socialista que és una còpia literal del que aquí diu, i també en el text alternatiu que va presentar el senyor Ribó, doncs, no crec que foren tan inconseqüents amb el que havien fet, que foren capaços d'anar en contra dels seus propis actes i proposar ara un text de forma definitiva.

Doncs, bé, senyories, està clar que al seu pas per comissió esta proposició de llei no haguera tingut ninguna modificació. És el que tracte d'explicar-los, no haguera tingut ninguna modificació, perquè vostés no hagueren pogut presentar ninguna esmena que no fóra al contingut de l'article 11 de la Llei 1/1987, electoral valenciana. Només a eixe article hagueren pogut presentar, però és que l'article el subscriuen vostés. Per tant, com si hagueren presentat esmenes a qualsevol altre precepte de la llei electoral, no hagueren pogut ser tramitades, no per la voluntat del Grup Parlamentari Popular, sinó perquè ho impedix el reglament de les Corts i ho impedix. Vosté que parla, senyor Ribó, tant del que és la tradició en tots els parlaments del món, jo no tinc ninguna estadística per a dir-li quantes proposicions de llei s'han aprovat -o als projectes de llei- per lectura única en el conjunt de l'estat, com vosté me pregunta. Jo sí que li dic

que aquí, en este parlament, se n'han aprovat bastants. I no me pregunte tampoc si han segut proposicions o projectes de llei que requerien un vot de majoria qualificada, perquè com la decisió de si se fa per procediment de lectura única o no no té res a vore amb els vots que fan falta per a la seua aprovació, per tant, no me faça eixa pregunta, que jo no li la puc contestar, amb tota sinceritat.

El que sí que tinc de dir-li és que vostés, senyories, pensen que ha segut una tramitació ordinària. Ara ja no estem parlant de si el procediment de lectura única és o no és, a això la cambra ja ha dit que procediment de lectura única; ara només tenen de dir si estan d'acord amb el contingut de la proposició de llei de reforma, és només això! i tinc de repetir fins a la sacietat, no me cansaré de dir-ho, que és coincident al cent per cent amb la modificació que en la proposició de llei del fracàs havia presentat el Grup Parlamentari Socialista i també amb l'esmena alternativa que el Grup Parlamentari Popular presentava a eixa iniciativa i que defensava el senyor Ribó.

Què és el que demanem? Doncs, mire, que se desplegue el contingut de l'Estatut d'autonomia, que en el seu article 23. 1 diu que el nombre de diputats de les Corts Valencianes ha de ser com a mínim de 99 diputats. Clar, no concreta si són 99, són 101, són 103 o els que tinguen de ser. I el que pretenem amb esta iniciativa és concretar, en compliment del que exigix l'Estatut d'autonomia, és que siguen 99.

¿I per què 99 i no altra xifra? Doncs, mire, perquè és la xifra consensuada pels tres grups parlamentaris de la cambra. ¿I per què 99 i no una altra xifra? Perquè és la xifra que els grups parlamentaris de la cambra, molt recentment, han dit que estaven d'acord que deu ser, tant el Grup Parlamentari Socialista en la seua iniciativa que he mencionat, i tant el Grup Parlamentari d'Esquerra Unida en la proposta alternativa que

(el senyor president colpeja amb la maceta)

I jo crec que el tema és molt clar, senyories, només cal que diguen ara si volen que siguen 99 o no siguen 99. Si volen que siguen 99 i voten en contra d'esta proposició de llei, francament, no puc comprendre-ho,

(el senyor president colpeja amb la maceta)

no tindran ningun argument per a explicar-ho, perquè, clar, estem entrant al contingut de la proposició de llei. Si diuen que volen que siga 99 i voten en contra, repetixc, mai podré comprendre-ho. Pense que seria una decisió incoherent, incongruent per part de les senyories, que volent que siga 99 voten en contra que siga 99. Va a paréixer allò del camarot del germans Marx, però és que és veritat, és que estan duent-mos vostés a situacions que són aixina.

Clar, si voten en contra de la proposició de llei del Grup Parlamentari Popular perquè no volen que siguen 99, podria entendre-ho. El que ja no entendria seria la incoherència, perquè si no volen que siga 99, per què el Grup Parlamentari Socialista ho ha plasmat en la seua iniciativa i per què el Grup Parlamentari d'Esquerra Unida-l'Entesa en seu text alternatiu?

Per tant, senyories, pense que és un tema que no té discussió, que és un tema de sentit comú, i el sentit comú mos du a la conclusió que quan se presenta una iniciativa que coincidix amb els plantejaments, amb els criteris i amb els pronunciaments que, no fa temps, sinó recentment. , fa temps també ho van fer, però recentment han manifestat els grups de la cambra, no té ninguna explicació que encara diguen que no volen aprovar-la.

Clar que sí que fa falta una majoria qualificada per a aprovar-la, i se diu aquí, «sí, però el Grup Parlamentari Popular sabent que era una majoria qualificada la que es requeria, va i ho presenta de forma unilateral». ¿Però que la del Partit Socialista no ha segut igual? Pregunte. ¿Que la del Partit Socialista, del Grup Parlamentari Socialista, no requeria també eixa majoria qualificada? Doncs, mire, requeria la majoria qualificada, ha anat per procediment ordinari, que s'han pogut presentar esmenes als articles que el Grup Parlamentari Socialista dia en la seua iniciativa que volia modificar, no a altres. Està clar que coincidia més el plantejament del Grup Parlamentari Socialista amb el del Grup d'Esquerra Unida, clar que sí! , això és obvi, això no fa falta discutir-ho, però ha anat per procediment ordinari i no ha prosperat! Però no ha prosperat no perquè el Partit Popular no l'haja recolzat, que l'ha recolzat, sinó perquè el mateix Partit Socialista, el Grup Parlamentari Socialista, les seues senyories, l'han votat en contra de la pròpia iniciativa, i anava per procediment ordinari! , i se referia, senyories, a més articles, no solament a l'article 11 de la Llei 1/1987, electoral valenciana, com mosatros proposem. Ha anat per procediment ordinari, l'han presentat de forma unilateral i, tanmateix, no ha prosperat. Però vosté, això ahir no ho pensava, senyor Ribó, només ho pensa hui davant la iniciativa del Grup Parlamentari Popular.

Se'ls ha oferit el consens, el síndic del Grup Parlamentari Popular va enviar a principis d'estiu un escrit al senyor Ribó i al senyor Pla en el qual adjuntava un esborrany de proposta de reforma de la llei electoral, i manifestant que estàvem dispostos a assentar-mos davant d'una taula i aconseguir el consens pertinent per a dur-ho endavant, i no és que no han contestat! , ha segut la callada per resposta! Bé, el Grup Parlamentari Socialista ha parlat en el registre públic, perquè automàticament han anat i l'han presentat. Després, mosatros, quan véem eixa actitud del Grup Parlamentari Socialista, presentem la de mosatros. Però, fixe's si hem segut respectuosos, que hem paralitzat fins a hui la tramitació de la nostra, per respecte a la del Grup Parlamentari Socialista, perquè volíem el consens amb tota la del Grup Parlamentari Socialista, perquè la va presentar primer. Però consens, senyories, no es fer el que vullga l'oposició. Consens, i ho he dit altres voltes, és cedir tots un poquet per a aplegar a conclusions entre les distintes forces. No. Aquí hi ha una part de la cambra que entén que consens és que el grup majoritari accepte les exigències dels grups minoritaris.

Mire, i en democràcia, gràcies a Déu, encara se prenen les decisions gràcies al vot de les majories! I eixa és la realitat. Però no en les Corts Valencianes, en qualsevol parlament del món. Parlament que ho siga, clar! , se prenen les decisions per majoria, senyories. Per tant, jo no crec que tinguen ningun argument convincent, ja no per a mosatros, sinó per a la mateixa societat valenciana. No crec que tinguen ningun argument que puga justificar a la societat valenciana que vostés hui van a dir que no al que ahir dien que sí, només pel fet que ho ha presentat el Grup Parlamentari Popular.

¿Això és coherència, senyories? Jo pense que no, jo pense que no, senyories, no tenen explicació. I no me val que vinga aquí ara el senyor Ribó o qui corresponga per part del Grup Parlamentari Socialista i que em diga, «és que mosatros volíem reformar altres qüestions». Oportunitat van tindre! Van rebre la carta del síndic, senyor Castellano, oferint-los eixa possibilitat d'assentar-mos. Clar, vosté diu, sí, però vostés no hagueren accedit a la rebaixa del llistó electoral. Clar que no!

Però és que no té cap de sentit. El llistó electoral va votar el Partit Socialista, el Grup Parlamentari Socialista en estes Corts, va votar el llistó electoral del 5% en tres ocasions: quan se fa la presa en consideració de la proposició de llei conjunta, sense dir quan se redacta; la va votar després en comissió, el 5%; i la va votar en el ple definitiu. I la vota també en la presa en consideració en el Congrés! I diuen: «Però és que. » Perquè hem assistit últimament a unes reclamacions a les Corts i diu: «És que no és legal, és inconstitucional que se facen modificacions substancials a una iniciativa legislativa que ja ha sigut presa en consideració».

Però, escolte. Però anem a vore. Però això què és? Un tabú per a les Corts Valencianes? En el Congrés dels Diputats sí que se pot fer? Allí sí que se pot prendre en consideració la proposta de llei orgànica de les Corts Valencianes, en què en l'article 23. 2 diu que el llistó electoral és del 5%, i després eliminen eixa referència? No és això, si de cas, una modificació substancial? Jo pense que és una modificació substancial.

Allí sí que se pot fer, però aquí no podem suprimir un article o modificar el contingut d'un altre, perquè hagen pres en consideració. ? Mire, quan es pren en consideració una iniciativa, es pren en consideració de forma global, perquè se sap que a continuació va a comissió i hi ha un procés de presentació d'esmenes i de defensa de les esmenes que poden modificar els seus continguts. I això és aixina. I són les majories les qui prenen les decisions en democràcia.

I aquí, senyories, hi ha una cosa que és palpable, i és que la iniciativa legislativa que jo estic defensant en este moment és una proposició de llei que reforma l'article 11 de la Llei 1/1987, de 31 de març, electoral valenciana. I la modifica només en un aspecte. On diu: «El nombre de diputats i diputades de les Corts es fixa en 89», que diga «es fixa en 99». Només això canviem.

(El senyor president colpeja amb la maceta)

I dóna la casualitat, senyories -no sé si serà que han comés un error, la qual cosa justificaria que ara pensen d'una altra forma-, que ahir, dia, debatíem una proposició de llei del Grup Parlamentari Socialista, de reforma de la mateixa llei, que en allò concernent a este mateix article 11, dia literalment el mateixet. És que no canvia ni una coma. I això es pot demostrar i ho saben les seues senyories. El mateixet. I resulta que el Grup Parlamentari d'Esquerra Unida planteja un text alternatiu a eixa iniciativa, en la qual en l'article 11 torna a dir el mateixet, senyories.

Per tant, quina coherència és eixa? Quan ho diu el Grup Parlamentari Socialista estem d'acord, quan ho diu el Grup Parlamentari d'Esquerra Unida estem d'acord, però no estem d'acord quan ho diu el Grup Parlamentari Popular, senyories? Un poquet de seriositat, un poquet de formalitat.

Jo pense que a la societat valenciana -acabe, senyora presidenta-, a la societat valenciana, als seus votants inclús, no li pareix bé estos numerets, estes piruetes que vostés fan en l'aire, perquè el que fan és que perden credibilitat. Clar, aixina els va! A mosatros no mos preocupa eixa pèrdua de credibilitat que vostés estan sofrint de moment en moment i que va

, com dia aquell. A mosatros el que mos preocupa és que vostés siguen tan incoherents, que deixen en evidència, que deixen en ridícul la primera institució del poble valencià, que és el seu parlament, que són estes Corts.

Res més, senyories, i moltes gràcies.

(Aplaudiments)

(Ocupa la presidència la vicepresidenta primera, senyora Rosa María Barrieras Mombrú)

La senyora vicepresidenta primera:

Moltíssimes gràcies, il·lustre diputat.

Té la paraula per a torn en contra, i en representació del Grup Parlamentari Socialista, l'il·lustre diputat senyor Such.

El senyor Such Botella:

Gràcies, senyora presidenta.

Molt breu, perquè jo crec que el que estem fent ara és el que havíem fet abans. I, per tant, perdre el temps no mos agrada a ningú, i sobretot escoltar reiteradament els mateixos arguments.

Jo només vaig a dir una cosa, i és que han tingut vostés l'ocasió de retirar estos punts i no ho han fet. El vicepresident, li ho ha demanat també el senyor Ribó que ho fera, i tampoc ho ha fet. Jo l'única cosa que vull ratificar ací és que l'oferta de diàleg que ha fet el president de la Generalitat vostés l'estan desautoritzant i que vostés estan deixant en ridícul el president de la Generalitat.

(Aplaudiments)

La senyora vicepresidenta primera:

Moltes gràcies, il·lustre diputat.

Per a rèplica, em demana la paraula, en representació del Grup Parlamentari Popular, el senyor Maluenda.

El senyor Maluenda Verdú:

Molt excel·lent senyora presidenta.

Senyories.

Mire, senyor Such, no. Sap el que vol vosté? Vosté el que vol és que es demoren estes reformes legislatives, perquè vostés no volen que es facen, no volen que es facen. El mateix que estan fent amb el reglament, el mateix que estan fent amb tantes qüestions. Vostés no volen que es porte açò endavant, perquè vostés és: o el meu o res.

I clar, com el seu ha sigut la iniciativa del fracàs. Perquè esta no va a ser un fracàs, esta no obtindrà la majoria qualificada, però esta serà aprovada per la cambra. I la de vosté ha sigut aprovada per la cambra gràcies als vots del Partit Popular, del Grup Parlamentari Popular. Mosatros, per a aprovar esta iniciativa, no cal que vostés la voten a favor. Sí perquè prospere la seua eficàcia, sí perquè es puga desenrotllar fa falta un vot de la majoria qualificada.

Però és que vosté ha votat en contra de la seua iniciativa, vosté ha votat en contra de la seua iniciativa. I per això l'he catalogada, agarrant les paraules que ha pronunciat el senyo Ribó en l'anterior punt, de fracàs. La Proposició de llei de reforma de la Llei 1/1987, de 31 de març, electoral valenciana, és la proposició de llei presentada per vosté, la del fracàs, la que han votat en contra.

I no és perdre el temps. Jo crec que en democràcia discutir, debatre, no és perdre el temps. Sempre d'una discrepància es pot trobar la llum per a altres coses. Si vosté considera que és perdre el temps estar aquí debatent i discutint, mire, és que vosté no creu en astò. Però jo, com sí que crec, com jo sí que crec, estic aquí i no me preocupa el temps que dedique a astò, entre altres coses, per això me paguen també. I per això procure acudir a totes les obligacions que tinc en la cambra, i esta és una obligació. Però a més, una obligació que assumisc amb satisfacció, com totes les que assumisc, perquè jo sí que crec en la institució democràtica que representa els valencians.

Mire, i en ningun moment, ningun moment estem contradient el que vosté diu que ha oferit el president de la Generalitat. Estem en eixa mateixa línia. Si ahir ho va dir el síndic del Grup Parlamentari Popular, senyor Such, a vosté directament: «Anem a retirar totes estes iniciatives i anem a fer-ne una conjunta dels 99 i la farem per lectura única». Però vostés diuen: «No, no». No van acceptar. Com no van acceptar l'oferiment que per escrit, que podem demostrar-ho, que estan les cartes, al senyor Ribó i al senyor Pla, presentades a principis d'estiu, on s'enviava un text al voltant del qual volíem consensuar. Vostés no van voler asseure's, perquè vostés parlen molt de la busca del consens i després no és veritat.

Ara me'n recorde també d'altres iniciatives legislatives que hem aprovat aquí i que vosté ha vingut a la trona i ha dit: «En matèria urbanística estem disposats. perquè tenim un. ». Mire, senyor Such, li vaig dir aquell dia: «Ara quan acabem, mos asseiem al voltant d'una taula i anem a analitzar-ho i. » Encara estic esperant que vosté vinga a eixa reunió, encara estic esperant.

Per tant, mire, una cosa és predicar i una altra cosa és donar blat. I astò no és perdre el temps, senyor. , almenys per a mi i per al meu grup, perquè és bo que la societat valenciana sàpia quin és el comportament i quina és l'actitud que cada grup parlamentari té, no només en esta qüestió, en qualsevol qüestió que siga susceptible de debat.

I precisament vostés hui estan dient que no a allò que ahir i despús-ahir dien que sí. I eixa és la incongruència del Grup Parlamentari Socialista. Per això no avança mai. És com allò del teixit de Penèlope, teixir i desteixir, un poc més, un poc menys, un poc.

La senyora vicepresidenta primera:

Senyoria, vaja finalitzant.

El senyor Maluenda Verdú:

Això és del que es tracta, de les expectatives electorals. Quan pensen que tenen un efecte Zapatero, que volen que ara es diga efecte Pla, resulta que la societat valenciana diu: «Ni efecte Zapatero ni efecte Pla. Volem seriositat, volem coherència, volem responsabilitat», cosa que el Grup Parlamentari Socialista no sap portar a efecte. Eixa és la pura realitat. I hui anem a assistir a la cerimònia novament de la contradicció i de la incoherència, que van a dir que no a allò que ahir dien que sí només pel fet que ahir ho dia el Grup Parlamentari Socialista i hui ho diu el Grup Parlamentari Popular.

Per tant, senyories, són vostés els qui han dit no a eixe consens, són vostés els qui han rebutjat la possibilitat d'un consens entorn a esta llei, són vostés els qui des d'este estiu tenen per contestada l'oferta que va fer.

La senyora vicepresidenta primera:

Senyoria, finalitze, per favor.

El senyor Maluenda Verdú:

. el Grup Parlamentari Popular per mitjà del seu síndic.

I, per tant, senyories, més seriositat, més rigorositat i més respecte al poble valencià.

Res més i moltes gràcies.

La senyora vicepresidenta primera:

Moltíssimes gràcies, il·lustre diputat.

Sí. Em demana la paraula l'il·lustre diputat senyor Such.

El senyor Such Botella:

Gràcies, senyora presidenta.

I molt breument, igual que abans.

Senyor Maluenda, es veu que a vosté les coses li les conten a mitges. I, per tant, eixa concepció tan equivocada. o tan encertada, al seu entendre, perquè realment pot estar convençut del que diu perquè és el que li han contat. I en eixe sentit, vosté està satisfet i per això ho defensa amb vehemència. Però és la meitat de la veritat. I, per tant, quan un diu la meitat de la veritat, està faltant a l'altra mitja veritat.

Mire, jo lamente molt que no haja arribat el motorista de Presidència amb les instruccions ací al seu grup parlamentari per a dir-li: «Eh! , que podem arribar a un acord en alguna cosa i, per tant, porten-se un poquet millor i dialoguen i puguen consensuar».

Perquè vostés seguixen

erre que erre

. Vosté creu que podem aprovar una proposició de llei per lectura única amb nocturnitat i traïdoria, impedint que els altres puguen fer qualsevol esmena? Vosté creu que això és normal? Mire, no és normal.

I, per tant, si vosté creu que és normal, eixe és el seu tarannà, eixe és el tarannà del Grup Parlamentari Popular, eixe és el tarannà del senyor Camps. I, per tant, ja posem en dubte inclús que l'oferta que fa el president de la Generalitat siga real i siga verídica i vullga arribar a algun lloc.

(Aplaudiments)

La senyora vicepresidenta primera:

Moltes gràcies, senyor Such.

Té la paraula, per a fixar posició, en representació del Grup Parlamentari Esquerra Unida-Els Verds-Esquerra Valenciana: Entesa, l'il·lustre diputat senyor Ribó.

El senyor Ribó i Canut:

Jo, senyor Maluenda, li volia comentar una cosa amb amabilitat, crec que vosté ahí sí que ha esvarat. Si no hi haguera lectura única, vosté sap que nosaltres l'únic que havíem de fer és agafar una de les esmenes que presentàrem al projecte de llei del Partit Socialista i trasplantar-les a l'article 11. M'entén vosté? Per tant, aquí sí que es poden presentar esmenes, i li ho vaig a dir pràcticament de memòria. Si la desproporció -la parlàrem ahir- tres a un, no compleix les normes de l'Estatut, haurem d'augmentar el nombre de diputats fins que la complisca. I açò s'ha de ficar en l'article 11, perquè correspon al nombre de diputats.

Per tant, la primera cosa que li vull dir és que mitjançant el mecanisme de lectura única, encara que siga només de l'article 11, pels seus reials designis, perquè no es pot dir d'una altra manera, han impedit vostés que poguérem presentar determinats tipus d'esmenes, que, efectivament, i sens dubte, podrien ajudar a solucionar un problema que va estar a punt de passar en l'any 2003. Es referix a temes de l'article 11.

La segona cosa. Jo crec que açò té pinta que tots sapiguem com va a acabar: sense reunir la majoria necessària per a poder ser aprovada aquesta proposició. Si després de tot açò vostés no consideren que és fracàs i que s'ha de canviar el mecanisme, jo crec que és important que ho revisen. Jo, és clar, faig vots perquè aquelles lleis de desenvolupament de l'Estatut es treballen amb el màxim de consens i s'avance en posicions d'aquest tipus, però este no és el mecanisme que estem discutint avui. I pense que el millor que se li pot dir per la recerca d'un consens és que un mecanisme que no el busca, precisament siga un mecanisme rebutjat per aquesta cambra, com imagine que va a passar.

Gràcies.

(Ocupa la presidència el senyor president, Julio de España Moya)

El senyor president:

El senyor Maluenda Verdú:

Molt excel·lent senyor president.

Senyories.

Mire, senyor Ribó, aquí s'ha dit en la trona que esta iniciativa s'ha presentat amb traïdoria i nocturnitat. Això s'ha dit aquí en la trona. Fixe's quin disbarat. S'ha dit en la trona. Esta iniciativa que estem discutint està publicada en el bolletí de les Corts 207, en la pàgina 33. 293, de data 23 de juny. Per això quan dic que es ve ací a la trona i es mentix, és que és veritat, és mentix. Traïdoria i nocturnitat, senyors, traïdoria i nocturnitat. Mire, està publicada des del 23 de juny i totes les senyories tenen coneixement.

Com es pot dir des de la trona que hi ha traïdora i nocturnitat? Com es pot dir des de la trona que hi ha traïdoria i nocturnitat, davant una iniciativa que és transparent i clara? I el suficientment simplificada, perquè es referix només a un article, un article en què tots estàvem d'acord.

I no és veritat el que vosté ha dit, però vosté no ho diu perquè mentisca, vosté ho diu perquè està confós. Diu: «Si vosté l'haguera tramitat pel procediment ordinari, jo haguera pogut fer-li a l'article 11. ». No. Vosté a l'article 11 haguera pogut modificar-lo, però no és substituir-lo o derogar-lo, però només respecte del contingut de l'article 11 de la Llei 1/1987, de 31 de març, electoral valenciana. Només per això. No per a ficar allò del 3 o el 5%, no per a ficar allò del 3 o el 5%. Que jo a vosté l'entenc que vosté estiga entossudit en la defensa. Bé, primer dient el 3%. Ara ja no volen ni el 3%. Ara taula rasa. I jo a vosté puc entendre'l, perquè vostés no han sigut coherents. Jo he estat deu any en la reforma de l'Estatut d'autonomia i el seu grup sempre ha plantejat eixa qüestió. La incoherència és per part d'altres, que estaven d'acord en el 5%. Tan d'acord estaven amb el 5% que van consensuar la proposició de proposta de llei orgànica de reforma de l'Estatut d'Autonomia, que la van signar amb el 5%, que la van votar favorablement en la pressa en consideració d'estes Corts, que la van ratificar en la Comissió de Coordinació, Organització i Règim de les Institucions de la Generalitat, que la van tornar a votar finalment ací per a remetre-la al Congrés dels Diputats i que allí, en el Congrés dels Diputats, en la presa en consideració, el Grup Parlamentari Socialista va continuar votant sí a eixe 5%.

El que no es pot és posar com a excusa que ara volen que siga el 3%, perquè resulta que quan se fa la modificació en Madrid en Grup Parlamentari Socialista tenia majoria més que suficient per haver ficat el 3%. I no se va atrevir a fer-ho, perquè en el fons ells no volen que es baixe el llistó. Ells s'emparen en el Partit Popular. Però, jo he viscut durant 10 anys l'intent de reforma i ells sempre han sigut partidaris del 5%. I si hagueren sigut partidaris del 3%, amb la seua majoria en Madrid, en compte d'eliminar la referència i bloquejar el que ells saben que van bloquejar, amb el seu consentiment que es mantinga en la llei electoral, perquè gràcies a eixe consens se manté la llei electoral,.

El senyor president:

Senyor Maluenda.

El senyor Maluenda Verdú:

. -sí, acabe, senyor president- resulta que la llei electoral queda vigent amb el 5%.

I el Partit Popular és coherent amb el que ha fet sempre, perquè mosatros diem que tan democràtic és el 5% com vostés diguen que siga el 3%, el 2 o el que vullguen. Quan u demana el 3% és perquè sap que no arriba al 5, prova evident és que aquells que demanaven el 3% fa poc de temps ara ja no volen el llistó electoral perquè ja tenen dubtes que puguen superar el 3%.

La incoherència és per part d'aquells que sempre han defensat el 5%, que els seus vots són els que han mantingut el 5%. Perquè si el Grup Parlamentari Popular només haguera volgut mantindre el 5% i no posar el 3%, no haguérem.

El senyor president:

El senyor Maluenda Verdú:

. pogut en el Congrés dels Diputats, haguera sigut la majoria socialista qui haguera imposat el 3%. I van dir: «No, el que diu la llei electoral». La llei electoral diu el que diu, que és el 5%, i requerix una majoria de 2/3, que necessàriament fa falta la suma dels vots del Grup Parlamentari Socialista i del Grup Parlamentari Popular.

La proposició de llei del fracàs de la reforma electoral és la socialista, no esta, senyories.

Res més i moltes gràcies.

El senyor president:

El senyor Ribó i Canut:

Encara que semble mentira, el senyor Maluenda m'estava replicant a mi, encara que semble mentira.

Anem a vore. Jo li reitere que amb el mecanisme de lectura única m'ha impedit presentar una esmena a l'article 11 -que ahir vam discutir ací-; i açò és objectiu, és absolutament objectiu, i alguna altra que se m'haguera ocorregut i alguna altra que l'haguérem pogut treballar.

Per tant, el mecanisme de lectura única és pervers en un sistema d'una llei de majoria qualificada. És la primera cosa. I, com ja ho hem discutit molt, jo no vull allargar la discussió, ja estan tots els arguments prou discutits. Li ho reitere.

El tema del 3%. Nosaltres hem canviat, però estem disposats a arribar a un acord al voltant del 3%, per si ho vol saber. Nosaltres estem disposats a arribar a un acord d'una barrera del 3%. Considerem millor que no hi haja barrera però, si vol, eixa és una posició que per a nosaltres podem arribar a acord, li reitere.

I també li reitere, perquè de tot el que ha dit -li ho ha estat explicant el Partit Socialista, de tot el que li he plantejat jo no m'ha dit absolutament res-, jo el que li reitere és que este és un mecanisme que em sembla que no és procedent en la modificació d'una llei que s'ha d'aprovar per majories qualificades. Fixe's! , no ha aconseguit trobar-me cap exemple de cap parlament espanyol des de l'arribada de la democràcia, cap exemple d'una llei qualificada que la tramiten per lectura única. En això sí que són. com li diuen? Pioners

pioners de mètodes nous democràtics. Una llei de majoria qualificada per lectura única. Sí, senyor. Són pioners d'una nova forma d'entendre la

Doncs, mire, per nosaltres va a ser que no. Li anem a votar que no, com vosté sap, entre altres coses i ara en estos moments, fonamentalment, per qüestió de mètode.

El senyor president:

Bien, al no ser el resultado de la votación las dos terceras partes de todas Les Corts, no se puede apoyar la modificación de la ley electoral.

Declaració institucional amb motiu del 25 de novembre, Dia Internacional contra la Violència de Gènere.

El senyor president:

Existe una declaración institucional con motivo del 25 de noviembre, Día Internacional contra la Violencia de Género, que este presidente entiende que debe leer, por deferencia, la vicepresidenta de Les Corts, Rosa Maria Barrieras.

La senyora vicepresidenta primera:

Declaració institucional amb motiu del 25 de novembre, Dia Internacional contra la Violència de Gènere.

Por ello, les Corts Valencianes hacen un llamamiento a toda la sociedad valenciana en su compromiso por la tolerancia cero contra los malos tratos y, en especial, a todos los poderes públicos para redoblar los esfuerzos en medidas que remuevan y destruyan el silencio, la complicidad, el oscurantismo y la crueldad que emanan de esta violencia contra las mujeres y defender firme y enérgicamente la acción política en defensa de la libertad, la autonomía y la seguridad de las mujeres».

(Aplaudiments)

El senyor president:

(S'alça la sessió a les 14 hores i 44 minuts)

